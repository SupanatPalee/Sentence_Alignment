sentences
เนื่องจากการเชื่อมโยงโครงข่ายการขนส่งทางรางสามารถส่งเสริมการพัฒนาท่าอากาศยานให้มีจำนวนผู้โดยสารเข้ามาใช้บริการมากยิ่งขึ้น
งานวิจัยนี้จึงศึกษาผลการคัดเลือกพื้นที่ก่อสร้างท่าอากาศยานพะเยาซึ่งเป็นกรณีศึกษาโดยเน้นการเชื่อมโยงโครงการรถไฟทางคู่สายเด่นชัย-เชียงราย-เชียงของในพื้นที่จังหวัดพะเยาในอนาคตด้วยวิธีตัดสินใจแบบหลายปัจจัยโดยการคิดค่าน้ำหนักความสำคัญของปัจจัยโดยใช้กระบวนการวิเคราะห์แบบลำดับชั้น
ปัจจัยที่มีผลต่อการคัดเลือกพื้นที่ก่อสร้างท่าอากาศยานได้รวบรวมจากผลการศึกษา/วิจัยในแหล่งต่างๆ
เพื่อให้งานวิจัยนี้มีปัจจัยที่สามารถครอบคลุมประเด็นต่างๆในพื้นที่ศึกษาให้ได้มากที่สุด
จากผลการวิจัยพบว่า กระบวนการวิเคราะห์ลำดับชั้นมีผลทำให้ค่าน้ำหนักในแต่ละปัจจัยย่อยมีค่าที่แตกต่างจากผลการศึกษาจากแหล่งต่างๆ
โดยปัจจัยย่อยในด้านระยะห่างจากสถานีขนส่งผู้โดยสารหลักมีค่าน้ำหนักสูงที่สุดในส่วนของปัจจัยด้านวิศวกรรม
และการมีโครงการรถไฟทางคู่ในพื้นที่จังหวัดพะเยาสามารถส่งผลให้คะแนนการคัดเลือกพื้นที่ก่อสร้างท่าอากาศยานในปัจจัยด้านวิศวกรรมสูงขึ้นร้อยละ 9.6
เมื่อเทียบกับกรณีที่ไม่มีโครงการ
เนื่องจากมีสถานีรถไฟที่อยู่ใกล้พื้นที่คัดเลือกมากขึ้น
