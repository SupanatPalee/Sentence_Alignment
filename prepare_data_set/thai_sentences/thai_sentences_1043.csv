sentences
วิทยาการเข้ารหัสลับอสมมาตร หรือวิทยาการเข้ารหัสลับกุญแจสาธารณะ เป็นมาตรการที่นิยมนำมาใช้ในการรักษาความมั่นคงของข้อมูล
เนื่องจากเชื่อกันว่าการเข้ารหัสลับแบบนี้ยากต่อการถูกโจมตี
แต่เมื่อมีการคิดค้นขั้นตอนวิธีการโจมตีที่ทำงานบนการประมวลผลควอนตัม
ส่งผลให้การโจมตีการเข้ารหัสลับอสมมาตรแบบคลาสสิกไม่ใช่เรื่องยากอีกต่อไป
จึงนำไปสู่การพัฒนาวิทยาการเข้ารหัสลับหลังควอนตัม
การเข้ารหัสลับอสมมาตรแบบคลาสสิกและแบบหลังควอนตัมใช้เลขจำนวนเต็มมิติเดียวเป็นพื้นฐาน
การนำคุณลักษณะของจำนวนเต็มเกาส์เซียนซึ่งมีสองมิติมาช่วยเพิ่มความซับซ้อนเพื่อให้การเข้ารหัสลับทนทานต่อการโจมตีจึงเป็นหัวข้อหนึ่งที่น่าสนใจ
ในบทความนี้จึงได้รวบรวมแนวคิดการนำจำนวนเต็มเกาส์เซียนมาใช้กับวิทยาการเข้ารหัสลับอสมมาตรทั้งแบบคลาสสิกและแบบหลังควอนตัม
