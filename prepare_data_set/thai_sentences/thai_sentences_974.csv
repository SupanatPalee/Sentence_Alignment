sentences
การคัดกรองบุคคลเข้าสถานที่ทำงานเพื่อยับยั้งการแพร่กระจายเชื้อโควิด-19
สิ่งสำคัญคือ การตรวจสอบการสวมหน้ากากอนามัย ระดับอุณหภูมิในร่างกายปกติ
และต้องล้างมือด้วยเจลแอลกอฮอล์ก่อนเข้าพื้นที่ทำงาน
งานวิจัยนี้จึงมีแนวคิดนำเทคโนโลยีเข้ามาช่วยในการตรวจสอบเบื้องต้น
ด้วยการตรวจเช็คการสวมหน้ากากอนามัยด้วยการประมวลผลภาพ
โดยใช้หลักการโครงข่ายประสาทเทียมเชิงลึก
แล้วประมวลผลด้วยบอร์ดราสเบอร์รี่พาย แจ้งเตือนด้วยเสียงพูด
และมีการตรวจเช็คอุณหภูมิผ่านเซนเซอร์วัดอุณหภูมิแบบไร้สาย
โดยมีการแสดงผลผ่านจอแอลซีดี
เมื่อผ่านการตรวจสอบการสวมหน้ากากอนามัยแล้ว
ระบบจะแจ้งให้ผู้รับบริการทำการรับเจลแอลกอฮอล์ที่มีอัลตราโซนิคเซนเซอร์ตรวจจับฝ่ามือ
เพื่อสั่งการเซอร์โวมอเตอร์ทำการจ่ายเจลแอลกอฮอล์
เมื่อผู้ใช้บริการผ่านการคัดกรอง
จากนั้นแขนกั้นจะทำการเปิดทางให้เข้าใช้บริการ
ผลการทดสอบอัลกอริทึมบนคอมพิวเตอร์ในการตรวจพบหน้ากากอนามัย ค่าความถูกต้องสูงสุดอยู่ที่ 97.2%
สำหรับการวัดประสิทธิภาพของระบบคัดกรองบุคคลเข้าสถานที่ทำงานอยู่ที่ 21.54 วินาทีต่อบุคคล
พบว่าระบบสามารถนำไปใช้งานคัดกรองบุคคลเข้าสถานที่ทำงานได้จริง
