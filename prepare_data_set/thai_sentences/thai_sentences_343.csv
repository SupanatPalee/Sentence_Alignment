sentences
งานวิจัยฉบับนี้มีวัตถุประสงค์เพื่อลดความสูญเปล่าเพื่อเพิ่มประสิทธิภาพกระบวนการผลิตไม้กวาดทางมะพร้าว
เริ่มจากแผนภูมิกระบวนการไหล (Flow Process Chart) เวลาที่ใช้ในแต่ละขั้นตอนกับระยะทางที่ใช้ในการเคลื่อนที่
พบว่ากระบวนการผลิตทั้งหมด 29ขั้นตอน
นำมาสู่แผนภูมิ Why-Why
แสดงความสัมพันธ์ระหว่างปัญหากับสาเหตุทั้งหมดที่เป็นไปได้รวมไปถึงวิเคราะห์ความสูญเปล่า(7 wastes)
พบว่ามีปัญหาจากขั้นตอนการทำงานมากเกินไป
วิธีการทำงานซับซ้อน
และมีความเสี่ยงในการเกิดอุบัติเหตุจากวิธีการทำงาน
ผู้ศึกษาออกแบบอุปกรณ์จับยึด(Jig/Fixture) มาประยุกต์ใช้ในการทำงานหลังปรับปรุง
โดยออกแบบอุปกรณ์จับยึดเพื่อคัดแยกขนาดและตัดทางมะพร้าวให้ได้ขนาดความยาว 40  และ 50 เซนติเมตรตามลำดับ อุปกรณ์ช่วยลดความสูญเปล่าในขั้นตอนการทำงานมากเกินไป การออกแบบอุปกรณ์จับยึดและช่วยให้พนักงานทำงานสะดวก รวดเร็ว ใช้เวลาน้อย
ในขณะที่ได้ปริมาณของงานมากขึ้นกว่าเดิม
ผลลัพธ์ที่ได้จากอุปกรณ์จับยึดยังลดกิจกรรมการตัดปลายไม้กวาดทางมะพร้าวออกจากกระบวนการผลิต  นอกจากนี้อุปกรณ์จับยึดที่ออกแบบมาถูกนำมาใช้งานในกิจกรรมเลื่อยตัดโคนเพื่อป้องกันการเกิดอุบัติเหตุจากใบเลื่อย
ผลลัพธ์ที่ได้หลังจากปรับปรุงวิธีการทำงานพบว่า
ในขั้นตอนการตัดลวด
สามารถลดพนักงานจาก 2 คนเหลือ 1 คน ลดของเสียจากเศษลวด และรอบเวลาในการผลิตลดลงจาก 46 นาที/ด้าม เหลือ 40 นาที/ด้าม คิดเป็นร้อยละ 13.04
