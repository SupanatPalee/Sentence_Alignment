sentences
บทความนี้นำเสนอการเปรียบเทียบตัวควบคุมกระแสชดเชยของวงจรกรองกำลังแอกทีฟแบบขนาน (Shunt Active Power Filter: SAPF) สำหรับระบบไฟฟ้ากำลังหนึ่งเฟส
โดยจะทำการเปรียบเทียบการใช้ตัวควบคุม 3 ชนิด คือ ตัวควบคุมพีไอ ตัวควบคุมฮีสเตอรีซีส และตัวควบคุมทำนาย
การตรวจสอบสมรรถนะของตัวควบคุมทั้งสามชนิดดังกล่าวจะใช้การจำลองสถานการณ์ด้วยเทคนิคฮาร์ดแวร์ในลูป (Hardware in Loop: HIL) ที่ใช้โปรแกรม Simulink/MATLAB ร่วมกับบอร์ด DSP รุ่น TMS320C2000TM Experimental Kit
โดยจะพิจารณาค่าเปอร์เซ็นต์ความเพี้ยนฮาร์มอนิกรวม (%THDi) ของกระแสที่แหล่งจ่ายภายหลังการชดเชยเป็นตัวบ่งชี้สมรรถนะการควบคุม
ซึ่งผลการจำลองสถานการณ์
พบว่า
ตัวควบคุมกระแสชดเชยทั้งสามชนิดสามารถควบคุมการฉีดกระแสชดเชยของวงจรกรองกำลังแอกทีฟให้มีลักษณะตามกระแสอ้างอิงได้อย่างถูกต้อง
แม้โหลดของระบบมีการเปลี่ยนแปลงขนาดเพิ่มขึ้น
ส่งผลให้ค่า
%THDiของกระแสที่แหล่งจ่ายภายหลังการชดเชยมีค่าลดลงและอยู่ในกรอบมาตรฐาน IEEE std 519-2014
โดยในกรณีที่ใช้ตัวควบคุมทำนายให้ค่า %THDiของกระแสที่แหล่งจ่ายภายหลังการชดเชยน้อยที่สุด
นอกจากนี้
เมื่อพิจารณาผลการตามรอยของกระแสชดเชยในช่วงที่รูปสัญญาณของกระแสอ้างอิงมีความชันสูง
พบว่า ตัวควบคุมทำนายและตัวควบคุมฮีสเตอรีซีสมีความไวในการตามรอยที่ดีกว่าตัวควบคุมพีไอ
