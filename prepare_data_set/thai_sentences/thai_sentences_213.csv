sentences
บทความนี้มีวัตถุประสงค์เพื่อออกแบบและพัฒนาเครื่องกวนจันทน์เทศ
โดยการประยุกต์ใช้เทคนิคการกระจายหน้าที่เชิงคุณภาพในส่วนของบ้านแห่งคุณภาพร่วมกับการวิจัยเชิงปฏิบัติการแบบมีส่วนร่วม
เพื่อสอบถามความต้องการเครื่องกวนจันทน์เทศจากกลุ่มวิสาหกิจชุมชนแปรรูปผลจันทน์เทศ
และเพื่อหาสภาวะที่เหมาะสมในการกวนจันทน์เทศ
โดยการพิจารณาถึงคุณสมบัติจันทน์เทศที่ผ่านการกวนด้วยเครื่อง
ซึ่งผลจากการทดสอบโดยการประยุกต์ใช้เทคนิคการกระจายหน้าที่เชิงคุณภาพในส่วนของบ้านแห่งคุณภาพ พบว่าปัจจัยที่เป็นที่ต้องการในการออกแบบเครื่อง ได้แก่ ลักษณะการใช้งาน ความปลอดภัย ผลิตภัณฑ์ที่ผ่านการกวนจากเครื่องถูกตามหลักอนามัย และรูปทรง
หลังจากนั้นนำหลักการทางวิศวกรรมออกแบบและสร้างเครื่องกวนจันทน์เทศ
"พร้อมทั้งหาความเร็วรอบที่เหมาะสม 5 ระดับ ได้แก่ 50, 55, 60, 65, 70 รอบต่อนาที ตามลำดับ"
โดยผลจากการวิเคราะห์ทางสถิติด้วยความแปรปรวนทางเดียว (One-way ANOVA) ที่ระดับนัยสำคัญที่ 0.05 และการเปรียบเทียบพหุคูณด้วยวิธี Tukey Method
พบว่าความเร็วรอบที่เหมาะสมที่สุดเท่ากับ 65 รอบต่อนาที
ส่งผลให้ระยะเวลาในการกวนด้วยเครื่องเท่ากับ 296 นาที (4.93 ชั่วโมง) สามารถช่วยลดระยะเวลาในการกวนลง 38.33 %
"และเมื่อนำจันทน์เทศกวนไปทดสอบคุณสมบัติ พบว่าการทดสอบแรงกดเนื้อสัมผัส ความหนืด ปริมาณน้ำอิสระ และความชื้น มีค่าเท่ากับ 129.11 N, 43,200 in cP, 0.476, 18.04 % ตามลำดับ"
ซึ่งคุณสมบัติของจันทน์เทศกวนที่ผ่านการกวนด้วยเครื่องเป็นไปตามคุณสมบัติตามมาตรฐานผลิตภัณฑ์ชุมชน
และจากการนำเครื่องไปใช้งานพบว่าความพึงพอใจเท่ากับ 96.36 เปอร์เซ็นต์
ซึ่งเครื่องกวนจันทน์เทศนี้ถูกออกแบบและสร้างขึ้นมาจากการทำงานแบบมีส่วนร่วมของกลุ่มวิสาหกิจชุมชนแปรรูปผลจันทน์เทศ
ดังนั้นเครื่องจึงมีความเหมาะสมและตอบสนองตรงตามความต้องการของชุมชนอย่างแท้จริง
