sentences
"การศึกษานี้มีวัตถุประสงค์เพื่อประเมินและเปรียบเทียบชุดข้อมูลระหว่างปริมาณฝนกริดจากผลิตภัณฑ์ต่าง ๆ ทั่วโลกจำนวน 7 ผลิตภัณฑ์ ได้แก่ ผลิตภัณฑ์น้ำฝน GPCC - First Guess Monthly, PERSIANN - CCS, PERSIANN - CDR, GSMaP - MVK, GPM - 3IMERGM v06, TRMM - 3B43 และ TRMM - 3B42  กับฝนสถานีตรวจวัดภาคพื้นดินจำนวน 90 สถานีของกรมชลประทานและกรมอุตุนิยมวิทยาพื้นที่ภาคเหนือตอนบนของประเทศไทย"
ในปี ค.ศ. 2014 - 2020
โดยเป็นการเปรียบเทียบเชิงจุด
จากนั้นตรวจสอบค่าทางสถิติ ได้แก่ ค่าสัมประสิทธิ์สหสัมพันธ์ (R) ค่าความคลาดเคลื่อนเฉลี่ย (ME) ค่าความเอนเอียงสัมพัทธ์ (RB) และค่ารากที่สองของความคลาดเคลื่อนกำลังสองเฉลี่ย (RMSE)
จากผลการศึกษาและวิเคราะห์พบว่าปริมาณฝนมีความแตกต่างกันในด้านปริมาณของแต่ละผลิตภัณฑ์ ในการวิเคราะห์ทางด้านสถิติค่า R มีค่าอยู่ระหว่าง 0.68 - 0.86
แสดงให้เห็นว่าข้อมูลฝนกริดทุกผลิตภัณฑ์ มีความสัมพันธ์โดยตรงสอดคล้องกับชุดข้อมูลฝนจากสถานีตรวจวัดและค่า ME และ RB มีค่าอยู่ระหว่าง -12.31 - 17.19 มม. และ -10.2  - 24.46 %
ส่วนค่า RMSE มีค่าอยู่ระหว่าง 54.73 - 69.53 มม.
เมื่อวิเคราะห์ความสัมพันธ์ระหว่างค่าทางสถิติกับค่าระดับความสูงเชิงดิจิทัล (ASTER DEM) ของสถานีตรวจวัดภาคพื้นดินพบว่าผลิตภัณฑ์ฝนกริดมีการประเมินปริมาณฝนที่คลาดเคลื่อนเพิ่มขึ้นตามค่าระดับความสูง
