sentences
งานวิจัยนี้สำรวจระดับการรับรู้ของแรงงานก่อสร้างโครงการบ้านจัดสรรต่อสามปัจจัยด้านจิตสังคมในการทำงาน
จำแนกกลุ่มแรงงานตามประเภทสภาพจิตสังคมในการทำงาน
และทดสอบความสัมพันธ์ระหว่างข้อมูลส่วนบุคคลของกลุ่มตัวอย่างและประเภทสภาพจิตสังคมในการทำงาน
กลุ่มตัวอย่างของงานวิจัยคือแรงงาน 438 คนจากแปดโครงการก่อสร้างบ้านจัดสรรในเขตพื้นที่กรุงเทพมหานครฯ
ซึ่งมีราคาขายต่อหลังระหว่าง 2.50 ล้านบาท ถึง 5.00 ล้านบาท
การจัดเก็บข้อมูลถูกดำเนินการในเดือน ตุลาคม 2561
คะแนนการรับรู้ปัจจัยด้านการเรียกร้องจากงาน ด้านอำนาจการควบคุมในงาน และด้านการสนับสนุนทางสังคมที่ได้รับจากการวิเคราะห์มีค่าเฉลี่ยเท่ากับ 2.96 คะแนน 2.96 คะแนน และ 3.04  คะแนนตามลำดับ
สัดส่วนกลุ่มตัวอย่างในประเภทสภาพจิตสังคมที่ทำให้แรงงานมีความเครียดสูงและรู้สึกโดดเดี่ยว มีความเครียดสูงแต่ไม่รู้สึกโดดเดี่ยว
รู้สึกกระตือรือร้น มีความเครียดต่ำ
และรู้สึกเฉื่อยชา
มีจำนวนร้อยละ 16.21 ร้อยละ 21.24 ร้อยละ 21.46 ร้อยละ 21.23 และร้อยละ 19.86 ตามลำดับ
ผลการทดสอบไคสแควร์แสดงว่า เพศ อายุ ระดับการศึกษา สัญชาติ ประสบการณ์การทำงาน ประเภทการว่าจ้าง ตำแหน่ง รายได้เฉลี่ยต่อเดือน เป็นข้อมูลส่วนบุคคลของแรงงานที่มีความสัมพันธ์กับประเภทสภาพจิตสังคมในการทำงานของแรงงานอย่างมีนัยสำคัญ
