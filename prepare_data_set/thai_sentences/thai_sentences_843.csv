sentences
งานวิจัยนี้เกี่ยวข้องกับการวิเคราะห์ประสิทธิภาพของระบบการให้บริการผู้ป่วยของศูนย์การแพทย์ มทส.
โดยการใช้แบบจำลองสถานการณ์สร้างแบบจำลองแถวคอย
เนื่องจากจำนวนผู้ป่วยมีจานวนมากขึ้นอย่างต่อเนื่อง
ทำให้ศูนย์การแพทย์ มทส. ประสบปัญหาเกี่ยวกับการรอรับบริการเป็นเวลานาน
งานวิจัยนี้จึงมุ่งเน้นการเพิ่มประสิทธิภาพโดยการจัดการเรื่องลำดับการรอคอย
โดยทำการเก็บข้อมูลเวลาในด้านการให้บริการ
เพื่อใช้ในการออกแบบการจำลองโดยใช้โปรแกรม Flexsim®
ผลการวิเคราะห์แบบจำลองก่อนการปรับปรุงพบว่า ระยะเวลาการเข้ารับบริการของผู้ป่วยโดยเฉลี่ยอยู่ที่ 8.83 นาที
ซึ่งหลังจากเลือกทางเลือกที่ดีที่สุดจากการจำลองสถานการณ์ด้วยโปรแกรม Flexsim®
เปรียบเทียบกับการดำเนินงานในปัจจุบันก่อนการปรับปรุงพบว่า การจำลองสถานการณ์โดยการเพิ่มบุคลากร 1 คนและเพิ่มคอมพิวเตอร์ 1 เครื่อง
ในการสอบถามประวัติและบันทึกข้อมูลสาหรับผู้ป่วยใหม่ เป็นทางเลือกที่เหมาะสมที่สุดที่ส่งผลให้สามารถลดเวลาการรอในแถวคอยลงได้
โดยระยะเวลาการเข้ารับบริการของผู้ป่วยมีค่าเฉลี่ยเท่ากับ 3 นาที
ซึ่งเห็นได้ว่าเวลาในการเข้ารับบริการลดลง
ทำให้ศูนย์การแพทย์ มทส. มีประสิทธิภาพในการทำงานเพิ่มขึ้นร้อยละ 66.02
