sentences
งานวิจัยนี้มีวัตถุประสงค์เพื่อศึกษาการยืดอายุการเก็บรักษากล้วยหอมทองสดด้วยแก๊สโอโซนซึ่งมีความเข้มข้นของโอโซนแตกต่างกันเพื่อยับยั้งการสังเคราะห์เอทีลีน
โดยแบ่งการศึกษาออกเป็น 4 ส่วน คือ การศึกษาพฤติกรรมการผลิตแก๊สเอทิลีนและอัตราการหายใจของกล้วยหอมทอง การศึกษาความเข้มข้นของแก๊สโอโซนในภาชนะปิด การศึกษาอัตราในการทำปฏิกิริยาระหว่างแก๊สโอโซนต่อแก๊สเอทิลีน และการศึกษาความเข้มข้นแก๊สโอโซนที่เหมาะสมในการยืดอายุการเก็บรักษากล้วยหอมทอง
"โดยแบ่งตัวแปรที่ศึกษาออกเป็น 5 กรณี คือตัวอย่างควบคุม อัตราส่วนแก๊สโอโซนต่อแก๊สเอทิลีน 2:1, 4:1, 6:1 และ 12:1 ผลการศึกษาพบว่ากล้วยหอมทองมีการผลิตแก๊สเอทิลีนสูงสุดในวันที่ 6 ของการทดลองมีค่าเท่ากับ 5.58 μl/kg-hr นอกจากนั้นยังมีอัตราการหายใจโดยแสดงจากค่าแก๊สคาร์บอนไดออกไซด์ที่กล้วยหอมทองปล่อยออกมาสูงสุดในวันที่ 4 ของการทดลองมีค่าเท่ากับ 20.38 mg/kg-hr"
การศึกษาความเข้มข้นของแก๊สโอโซนด้วยเครื่องโอโซน และเวลาที่เสื่อมสลายภายในภาชนะปิดสามารถนำไปประยุกต์ใช้เพื่อทำการควบคุมกระบวนรมแก๊สโอโซนต่อไป
จากผลการศึกษาความเข้มข้นแก๊สโอโซนที่เหมาะสมในการยืดอายุการเก็บรักษากล้วยหอมทอง พบว่าอัตราส่วนของความเข้มข้นของแก๊สโอโซนต่อแก๊สเอทิลีน 6:1 เป็นอัตราส่วนที่เหมาะสมและสามารถเก็บรักษากล้วยหอมทองได้ยาวนานขึ้น 4 วัน
เมื่อเทียบกับคุณภาพของกล้วยหอมทองตัวอย่างตามห้างสรรพสินค้าและตลาด
