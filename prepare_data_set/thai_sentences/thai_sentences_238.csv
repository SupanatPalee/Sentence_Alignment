sentences
บทความนี้ มีวัตถุประสงค์เพื่อศึกษาปัจจัยพยากรณ์ที่ส่งผลต่อการตัดสินใจเลือกใช้บริการท่าเรือสินค้าทั่วไป
ในการศึกษานี้ กลุ่มตัวอย่าง 290 ตัวอย่างมาจากผู้ประกอบการนำเข้า–ส่งออกสินค้าทั่วไปหรือผู้ใช้บริการท่าเรือกรณีศึกษา
แบบสอบถามปัจจัยที่ส่งผลต่อการตัดสินใจได้ถูกนำมาใช้เป็นเครื่องมือในการศึกษา ซึ่งประกอบด้วย 7 ด้าน ได้แก่ 1) ด้านการบริการ 2) ด้านราคา
3) ด้านสถานที่
4) ด้านการส่งเสริมการตลาด
5) ด้านบุคคล
6) ด้านกระบวนการ
และ 7) ด้านลักษณะทางกายภาพ
จากนั้นข้อมูลที่เก็บรวบรวมได้ถูกนำมาประมวลผลและวิเคราะห์ด้วยโปรแกรมซอฟแวร์ทางสถิติ
โดยสถิติที่ใช้ในการวิเคราะห์ข้อมูล คือ สถิติเชิงพรรณนาและการถดถอยเชิงพหุคูณแบบขั้นตอน
ผลการวิจัย พบว่า ปัจจัยที่มีค่าเฉลี่ยสูงสุดที่ 4.75 คือ ด้านบุคลากร
ปัจจัยที่มีค่าเฉลี่ยรองลงมา คือ บริการ ลักษณะทางกายภาพ ราคา กระบวนการ การส่งเสริมการตลาด และสถานที่ คือ 4.67 4.66 4.62 4.62 4.44 และ 4.40 ตามลำดับ
นอกจากนี้ สมการพยากรณ์ที่มีอิทธิพลต่อการตัดสินใจเลือกใช้บริการท่าเรือสินค้าทั่วไป ได้แก่ ด้านลักษณะทางกายภาพ ด้านบุคคล ด้านการบริการ และด้านกระบวนการ
โดยสรุปผลการวิจัยนี้ สามารถนำไปใช้เป็นแนวทางในการพัฒนาและปรับปรุงการให้บริการของท่าเรือสินค้าทั่วไปต่อไป
