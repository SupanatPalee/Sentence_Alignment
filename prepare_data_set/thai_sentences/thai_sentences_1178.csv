sentences
ในปัจจุบัน ปลวกได้สร้างภัยคุกคามอย่างมากแก่อาคารที่อยู่อาศัยของมนุษย์ ด้วยพฤติกรรมการกัดกินเนื้อไม้และการขยายรังของปลวก
ทำให้โครงสร้างภายในอาคารที่สร้างจากไม้เกิดความเสียหายได้
ปลวกมักจะซ่อนตัวอยู่ภายในผนัง บนฝ้า หรือภายใต้พื้นบ้านหรืออาคาร
ทำให้การกำจัดปลวกนั้นจำเป็นต้องมีการเจาะหรือรื้อโครงสร้างภายในอาคาร
หากไม่มีความแม่นยำในการตรวจ หาปลวก
อาจจะนำมาซึ่งความเสียหายโดยไม่จำเป็นได้
ดังนั้น งานวิจัยนี้จะมุ่งเน้นไปยังการใช้เทคโนโลยีรูปแบบใหม่ซึ่งเป็นเซ็นเซอร์ที่ใช้สัญญาณแบบ Ultra-Wideband
สามารถตรวจจับการเคลื่อนไหวของสิ่งต่าง ๆ ได้
โดยสามารถทะลุผ่านสิ่งกีดขวางต่าง ๆ เช่น ผนังปูน หรือแผ่นไม้
โดยในวิธีการศึกษาจะ มีการพัฒนาโปรแกรมคอมพิวเตอร์ที่ใช้ภาษา Python ในการสั่งงานเซ็นเซอร์
ผลจากการศึกษาพบว่าเซ็นเซอร์ Ultra-Wideband สามารถตรวจจับการเคลื่อนไหวของสิ่งต่าง ๆ ได้ในระยะไกลถึง 9 เมตร
โดยสัญญาณที่พบแสดงให้เห็นว่าวัตถุที่มีการเคลื่อนไหวที่ต่างกันก็จะให้สัญญาณที่แตกต่างกัน วัตถุที่มีขนาดใหญ่
สัญญาณที่ได้จะมีขนาดกว้างมาก ส่วนวัตถุที่มีการเคลื่อนไหวเร็ว ค่าแอมพลิจูดของสัญญาณจะสูง
นอกจากนี้เซ็นเซอร์ยังสามารถบอกจำนวนของสิ่งที่เคลื่อนไหวขนาดใหญ่ ๆ ได้อีกด้วย
จากการทดสอบหน้างานพบว่าเซ็นเซอร์ตัวนี้สามารถตรวจจับปลวกได้จริง ซึ่งนำไปสู่การป้องกันความเสียหายที่เกิดกับอาคารบ้านเรือนได้อย่างทันท่วงที
