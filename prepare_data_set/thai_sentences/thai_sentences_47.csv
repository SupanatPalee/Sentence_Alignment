sentences
งานวิจัยนี้เป็นการออกแบบระบบตรวจสอบคุณภาพของเมล็ดข้าวทางฟีโนไทป์ด้วยภาพดิจิทัลผสานการเรียนรู้ของเครื่องจักรโดยแบ่งการดำเนินงานออกเป็น 2 ส่วน คือ ฮาร์ดแวร์ และ ซอฟต์แวร์
มีวัตถุประสงค์เพื่อสร้างต้นแบบระบบตรวจสอบคุณภาพทางฟีโนไทป์ของเมล็ดข้าว
โดยงานทางด้านฮาร์ดแวร์ เป็นการสร้างอุปกรณ์ช่วยในการถ่ายภาพเพื่อลดสัญญาณรบกวนช่วยลดภาระการปรับปรุงภาพของเครื่องก่อนการนำภาพเข้าประมวลผล
และสร้างไม้บรรทัดอ้างอิงรูปทรงเรขาคณิตขนาดของวัตถุบนภาพกำหนดความกว้าง 0.5 เซนติเมตร ยาว 1.5 เซนติเมตร
สำหรับงานทางด้านซอฟต์แวร์เน้นไปในด้านการสร้างระบบตรวจสอบคุณภาพของเมล็ดข้าวทางฟีโนไทป์ด้วยภาพดิจิทัลผสานการเรียนรู้ของเครื่องจักร
เพื่อนำไปจำแนกกลุ่มตามเกณฑ์มาตรฐานข้าวหอมมะลิไทยเป็นสินค้ามาตรฐาน ของกระทรวงพาณิชย์ พ.ศ. 2559
พบว่า การจำแนกระหว่างเมล็ดข้าวเต็มเมล็ดกับข้าวท้องไข่ที่มีปริมาณท้องไข่เพียงเล็กน้อยเป็นลักษณะเดียวที่ทำให้จำแนกลักษณะมีความคลาดเคลื่อนทั้งผู้เชี่ยวชาญที่มองด้วยตาเปล่าและระบบที่ออกแบบ
