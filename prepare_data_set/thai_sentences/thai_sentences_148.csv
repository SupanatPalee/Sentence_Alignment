sentences
บทความนี้นำเสนอการตามรอยจุดกำลังไฟฟ้าสูงสุดของระบบเซลล์แสงอาทิตย์เชื่อมต่อกริดหนึ่งเฟสโดยใช้วิธีแบบไม่วนซ้ำ
ซึ่งวิธีดังกล่าว จะพิจารณาบนพื้นฐานของการเปลี่ยนแปลงแรงดันไฟฟ้าของเซลล์แสงอาทิตย์
โดยกำลังไฟฟ้าอ้างอิงสูงสุดของแผงเซลล์แสงอาทิตย์คำนวณได้จากค่าแรงดันไฟฟ้าขณะเปิดวงจร
ทำให้ผลการตอบสนองของกำลังไฟฟ้าที่ใช้วิธีดังกล่าวมีความรวดเร็วกว่าวิธีการตามรอยจุดกำลังไฟฟ้าสูงสุด แบบวนซ้ำ
ประสิทธิภาพของวิธีแบบไม่วนซ้ำที่นำเสนอในบทความนี้ได้รับการยืนยันด้วยการจำลองสถานการณ์บนคอมพิวเตอร์และการ ทดสอบแบบฮาร์ดแวร์ในลูปด้วยบอร์ดไมโครคอนโทรลเลอร์ TMS320F28335 บนโปรแกรม MATLAB/Simulink
จากผลการจำลองสถานการณ์บนคอมพิวเตอร์และผลการทดสอบแบบฮาร์ดแวร์ในลูปแสดงถึงประสิทธิภาพในการค้นหาจุดกำลังไฟฟ้าสูงสุดในระยะเวลาสั้น ๆ ของวิธีการตามรอยจุดกำลังไฟฟ้าสูงสุดที่นำเสนอ
