sentences
งานวิจัยนี้มีแนวคิดจากปัญหาประชากรของประเทศไทยที่มีอัตราการเป็นโรคมะเร็งเพิ่มขึ้นมากอย่างต่อเนื่อง
โดยเฉพาะมะเร็งตับ มะเร็งกระเพาะอาหาร และมะเร็งลำไส้ใหญ่
ซึ่งมีสาเหตุจากการบริโภคอาหารประเภทปิ้ง ย่าง รมควัน และทอดด้วยน้ำมันซ้ำ ที่ทำให้เกิดสารก่อมะเร็งจำพวกสารเฮทเทอโรชัยคลิกเอมีน และสารโพลีไคลิอะโรมาติกไฮโดรคาร์บอน
และปัญหาการทำแห้งด้วยกระบวนการตากแดดจะประสบปัญหาสำคัญที่ไม่อาจหลีกเลี่ยงได้นั้นคือ ช่วงของฤดูฝน
และช่วงของการไม่มีแสงแดดจากพระอาทิตย์จะส่งผลต่อคุณภาพที่ไม่ดีของผลิตภัณฑ์อย่างชัดเจน
ดังนั้นงานวิจัยนี้จึงมีวัตถุประสงค์เพื่อพัฒนาเครื่องอบแห้งที่ใช้ชีวมวลเป็นเชื้อเพลิงด้วยเทคนิคการนำความร้อนจากเปลวไฟไม่ให้สัมผัสกับอาหารโดยตรงผ่านเครื่องแลกเปลี่ยนความร้อน
โดยได้ออกแบบห้องอบแห้งความจุ 10 กิโลกรัม
และสร้างเครื่องแลกเปลี่ยนความร้อนจากเปลวไฟ
โดยใช้เศษกิ่งไม้ที่หาได้ในพื้นที่เป็นเชื้อเพลิง
สำหรับผลิตภัณฑ์ที่ใช้ในการทดสอบสมรรถนะเครื่องอบแห้งที่ใช้ชีวมวลเป็นเชื้อเพลิงคือ เนื้อหมูที่ใช้สำหรับการแปรรูปเป็นเนื้อหมูแดดเดียว
"โดยมีปัจจัยที่ศึกษาประกอบด้วยอุณหภูมิอบแห้ง 55, 60 และ 65 ֯C และความเร็วลมภายในห้องอบแห้ง 1.0, 3.0 และ 6.0 m/s"
โดยมีพารามิเตอร์ที่เป็นเกณฑ์ในการศึกษา คือ อัตราการอบแห้ง และความสิ้นเปลืองพลังงานจำเพาะ
จากการศึกษาพบว่า การเพิ่มอุณหภูมิอบแห้งหรือความเร็วลมส่งผลทำให้อัตราการอบแห้ง และความสิ้นเปลืองพลังงานจำเพาะเพิ่มขึ้น
โดยพบว่าอัตราการอบแห้งและความสิ้นเปลืองพลังงานจำเพาะมีค่าอยู่ระหว่าง 0.12 – 0.29 kg/hr และ 0.05 – 0.08 MJ/kg ตามลำดับ
และสุดท้าย เครื่องอบแห้งที่พัฒนาขึ้นในงานวิจัยนี้เคลื่อนย้ายได้สะดวกและสามารถผลิตหมูแดดเดียวได้ในทุกเวลา
อย่างไรก็ตามจะต้องดำเนินการในที่ร่มสำหรับช่วงฤดูฝน
