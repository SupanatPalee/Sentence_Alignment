sentences
ความเข้มรังสีแสงอาทิตย์รวมรายวันในประเทศไทยเฉลี่ยต่อปีมีค่า 18.2 MJ/m2 –day
พลังงานจากแสงอาทิตย์จำนวนนี้ซึ่งเป็นพลังงานสะอาด
ควรนำไปใช้ประโยชน์เพื่อลดการใช้พลังงานจากแหล่งอื่น เช่น พลังงานจากฟอสซิล เป็นต้น
วัตถุประสงค์หลักของงานวิจัยนี้ คือ การศึกษาประสิทธิภาพของเครื่องทำน้ำร้อนพลังงานแสงอาทิตย์ที่สร้างขึ้นเอง
โดยเครื่องทำน้ำร้อนพลังงานแสงอาทิตย์ใช้แผงรับรังสีพลังงานแสงอาทิตย์แบบแผ่นเรียบ
มีส่วนประกอบหลักสองส่วน คือ แผงรับรังสีพลังงานแสงอาทิตย์และถังเก็บน้ำร้อน
เครื่องทำความร้อนใช้หลักการเทอร์โมไซฟอน (thermosiphon) ในการไหลเวียนของน้ำระหว่างแผ่นรับรังสีแสงอาทิตย์กับถังเก็บน้ำร้อน
แผงรับรังสีพลังงานแสงอาทิตย์มีขนาด 1x1 ตารางเมตร ทำมุมเอียง 30 องศา
และส่วนของถังเก็บน้ำร้อนมีขนาด 50 ลิตร
แผงรับรังสีพลังงานแสงอาทิตย์ประกอบด้วยท่อทองแดงขนาดเส้นผ่านศูนย์กลาง 5/8 นิ้ว จำนวน 9 ท่อ  และแผ่นอลูมิเนียมทาสีดำ เทอร์โมคัปเปิลชนิด K
ใช้วัดอุณหภูมิน้ำที่ทางเข้าและทางออกของแผงรับรังสีพลังงานแสงอาทิตย์ และไพรานอมิเตอร์ใช้วัดความเข้มรังสีแสงอาทิตย์
การเก็บข้อมูลอยู่ในช่วงเวลา 9.00 - 16.00 น.  เป็นเวลา 5 วัน ในเดือนเมษายน ผลการทดสอบพบว่า
ความเข้มรังสีแสงอาทิตย์เฉลี่ยทั้งวันเท่ากับ 690 W/m2
โดยมีค่าความเข้มรังสีแสงอาทิตย์สูงสุด 993 W/m2   ในวันที่ 5 ที่เวลา 11:45 น.
อุณหภูมิน้ำในถังเฉลี่ยทั้งห้าวันมีค่าสูงสุดเท่ากับ 50 oC ที่เวลาประมาณ 13:00 น.
โดยค่าเฉลี่ย 5 วันของค่าประสิทธิภาพสูงสุดในแต่ละวันมีค่า 55.8%
และค่าเฉลี่ย 5 วันของค่าเฉลี่ยของประสิทธิภาพทั้งวันมีค่า 24.6%
