sentences
"งานวิจัยนี้มีวัตถุประสงค์เพื่อศึกษาการอบแห้งผักโขมด้วยไมโครเวฟร่วมกับลมร้อน ที่กำลังไมโครเวฟ 5 ระดับ ดังนี้ 0 500 1,000 1,500 และ 2,000 วัตต์ ร่วมกับลมร้อนที่อุณหภูมิ 50 และ 60 องศาเซลเซียส"
อบแห้งจนกระทั่งมีค่าปริมาณน้ำอิสระต่ำกว่า 0.6
จากนั้นนำไปวิเคราะห์ค่าสี ค่าคลอโรฟิลล์ และค่าความสิ้นเปลืองพลังงานจำเพาะ
"พบว่าเมื่อกำลังไมโครเวฟเพิ่มขึ้นระยะเวลาที่ใช้ในการอบแห้งลดลงโดยที่กำลังไมโครเวฟ 0 500 1,000 1,500 และ 2,000 วัตต์"
ระยะเวลาการอบแห้งลดลงเป็น 8 4 3 2.5 และ 2 ชั่วโมง ตามลำดับ
โดยที่อุณหภูมิ 50 และ 60 องศาเซลเซียส ใช้ระยะเวลาในการอบแห้งไม่แตกต่างกัน ค่าความชื้นสุดท้ายอยู่ในช่วงร้อยละ 11.03 - 12.62 ฐานเปียก ค่าปริมาณน้ำอิสระอยู่ในช่วง 0.48 - 0.57 สำหรับการวิเคราะห์ค่าสี
พบว่าเมื่อกำลังไมโครเวฟและอุณหภูมิเพิ่มขึ้น
"ค่าความสว่าง (L*) และค่าความเป็นสีเขียว (a*) มีแนวโน้มลดลง ค่าความเป็นสีเหลือง (b*) มีแนวโน้มเพิ่มขึ้น ที่กำลังไมโครเวฟ 500 และ 1,000 วัตต์"
"ปริมาณคลอโรฟิลล์มีค่าสูงกว่าที่กำลังไมโครเวฟ 1,500 และ 2,000 วัตต์"
ส่วนการอบแห้งที่อุณหภูมิ 50 องศาเซลเซียส มีค่าคลอโรฟิลล์สูงกว่าที่อุณหภูมิ 60 องศาเซลเซียส
"เมื่อพิจารณาคุณภาพและพลังงาน พบว่าการอบแห้งด้วยกำลังไมโครเวฟ 1,000 วัตต์ ร่วมกับลมร้อนที่อุณหภูมิ 50 องศาเซลเซียส มีความเหมาะสมที่สุด"
