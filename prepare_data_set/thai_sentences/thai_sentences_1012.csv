sentences
บทความวิจัยเรื่องการพยากรณ์การใช้พลังงานไฟฟ้าโดยใช้วิธี ANN มีวัตถุประสงค์เพื่อเป็นกรณีศึกษาในวางแผนพัฒนาระบบการจัดการพลังงานไฟฟ้าให้เกิดความเหมาะสมต่อไปในอนาคต
และเพื่อศึกษาเปรียบเทียบผลที่ได้ระหว่างการวัดด้วยเครื่องมือวัดกับการพยากรณ์ด้วยวิธี ANN  จากการศึกษาในสถานศึกษาตัวอย่าง คือ สถานศึกษา A และสถานศึกษา B
ตัวแปรที่ใช้ประกอบด้วยค่าความต้องการพลังงานไฟฟ้าสูงสุดและค่าตัวประกอบโหลด
โดยใช้ข้อมูลในปีพ.ศ. 2557 ในการเรียนรู้ของระบบ ANN  และข้อมูลในปีพ.ศ. 2558 ใช้สำหรับการทดสอบผลพยากรณ์
สถิติที่ใช้ คือ เปอร์เซ็นต์ความคลาดเคลื่อน (%Error)
ผลการศึกษาพบว่า สถานศึกษา A มีค่าความคลาดเคลื่อน 4.76% และสถานศึกษา B มีค่าความคลาดเคลื่อน 6.63%
