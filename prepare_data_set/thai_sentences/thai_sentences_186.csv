sentences
งานวิจัยนี้มีวัตถุประสงค์เพื่อหาวิธีการพยากรณ์ที่เหมาะสมกับอนุกรมเวลาของยอดขายน้ำดื่มบรรจุขวดขนาด 0.33 ลิตร 0.6 ลิตร และ 1.5 ลิตร
เพื่อลดขนาดของความผิดพลาดในการวางแผนการผลิตของอุตสาหกรรมน้ำดื่มบรรจุขวด
โดยเริ่มศึกษาการวิเคราะห์ความเคลื่อนไหวของอนุกรมเวลาและสร้างสมการพยากรณ์ จำนวน 120 เดือน ตั้งแต่เดือนมกราคม พ.ศ. 2551 ถึง เดือนธันวาคม พ.ศ. 2560
เพื่อหาตัวแบบพยากรณ์ที่เหมาะสมและนำมาพยากรณ์ยอดขายน้ำดื่มบรรจุขวดทั้งสามขนาด จำนวน 36 เดือน ตั้งแต่เดือนมกราคม พ.ศ. 2561 ถึง เดือนธันวาคม พ.ศ. 2563
เพื่อใช้เป็นข้อมูลในการเปรียบเทียบตัวแบบพยากรณ์
ผลการวิจัยพบว่าที่ระดับนัยสำคัญ 0.05 อนุกรมเวลาของยอดขายน้ำดื่มบรรจุขวดทั้งสามขนาด มีแนวโน้มแต่ไม่มีอิทธิพลฤดูกาล
วิธีการพยากรณ์ที่นำมาใช้เปรียบเทียบมี 3 วิธี คือ  วิธีการปรับเรียบแบบเอ็กซ์โปแนนเชียลสองครั้ง วิธีการวิเคราะห์แนวโน้มเส้นตรง และวิธีการบ๊อกซ์และเจนกินส์
การเปรียบเทียบค่าพยากรณ์ที่ได้จะใช้เกณฑ์ค่าความผิดพลาดสัมบูรณ์เฉลี่ย (MAE) ร้อยละความผิดพลาดสัมบูรณ์เฉลี่ย (MAPE) และรากที่สองของความผิดพลาดกำลังสองเฉลี่ย (RMSE) ต่ำที่สุด
"วิธีการพยากรณ์ที่เหมาะสมสำหรับน้ำดื่มบรรจุขวดขนาด 0.33 ลิตร คือ วิธีการพยากรณ์แบบบ๊อกซ์และเจนกินส์ ARIMA(1,1,1)"
น้ำดื่มบรรจุขวดขนาด 0.6 ลิตร คือ
วิธีการพยากรณ์แบบการปรับเรียบแบบเอ็กซ์โปแนนเชียลสองครั้ง
"และน้ำดื่มบรรจุขวดขนาด 1.5 ลิตร คือ วิธีการพยากรณ์แบบวิเคราะห์แนวโน้มเส้นตรง ซึ่งทำให้ขนาดของค่าความผิดพลาดสัมบูรณ์เฉลี่ย (MAE) ของการวางแผนการผลิตของน้ำดื่มบรรจุขวดทั้งสามขนาด ในปี พ.ศ. 2561 ถึงปี  พ.ศ. 2563 ลดลงเท่ากับ 1.35, 4.95 และ 1.13 ตามลำดับ (หน่วย: ล้านขวด) อย่างมีนัยสำคัญทางสถิติที่ระดับความเชื่อมั่น 95 เปอร์เซ็นต์"
