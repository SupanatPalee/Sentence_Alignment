sentences
กล้องวงจรปิด เป็นอุปกรณ์ที่ใช้ในการบันทึกภาพนิ่งและภาพเคลื่อนไหวได้เป็นอย่างดี
สามารถบันทึกเหตุการณ์ต่าง ๆ ที่เกิดขึ้นได้ตลอดเวลา
แต่ภาพที่ได้จากการบันทึก ยังมีปัญหาในด้านความละเอียดและความคมชัดของภาพ
ซึ่งเกิดจากประสิทธิภาพและคุณสมบัติของระบบกล้องวงจรปิด และ สภาพแวดล้อมต่าง ๆ ในการบันทึกภาพ
จึงทำให้ภาพที่ได้มีสัญญาณรบกวนหรือภาพมีการเบลอ
งานวิจัยนี้จึงนำเสนอเทคนิคการปรับปรุงคุณภาพสำหรับภาพจากกล้องวงจรปิดที่มีคุณภาพต่ำ ที่เกิดจากปัญหาสัญญาณรบกวน
ให้ภาพที่ได้มีความละเอียดและความคมชัดเพิ่มมากขึ้น
โดยใช้เทคนิคการปรับปรุงคุณภาพด้วยวิธีการประมาณค่าพิกเซล
ภาพที่ใช้ในการทดลองเป็นภาพนิ่งที่มีขยายภาพเพื่อเพิ่มความละเอียด
และใช้ค่า PSNR และ SSIM
วัดประสิทธิภาพของเทคนิคที่นำเสนอและเปรียบเทียบผลกับเทคนิคอื่น ที่ใช้ในการทดลอง
จากผลการทดลองเทคนิค ค่า PSNR และ SSIM ของเทคนิคงานวิจัยนี้ มีค่าสูงกว่าเทคนิคอื่นที่ใช้ในการทดลอง
แสดงให้เห็นถึงความสามารถในการปรับปรุงคุณภาพของภาพด้วยวิธีประมาณค่า
สำหรับภาพจากกล้องวงจรปิดที่มีคุณภาพต่ำ ที่มีสัญญาณรบกวน ให้มีความละเอียดและความคมชัดเพิ่มมากขึ้น ได้อย่างมีประสิทธิภาพ
