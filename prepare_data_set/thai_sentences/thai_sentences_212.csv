sentences
บทความนี้ศึกษาการทำนายกำลังอัดแกนเดียวของดินเหนียวอ่อนปรับปรุงด้วยปูนซีเมนต์และเถ้าลอย จีโอโพลีเมอร์โดยใช้วิธีการถดถอยแบบเส้นตรงเชิงพหุ
ดินเหนียวอ่อนเก็บที่ความลึก  5-8 เมตร บริเวณเขตคลองเตย กรุงเทพฯ เถ้าลอยได้จากโรงไฟฟ้าแม่เมาะ จ.ลำปาง
ปัจจัยที่มีอิทธิพลในการศึกษาครั้งนี้ คือ ปริมาณปูนซีเมนต์ อัตราส่วน Na2SiO3:NaOH และปริมาณความชื้น
ผลการทดสอบพบว่า ปริมาณความชื้นและปูนซีเมนต์ ส่งผลต่อกำลังอัดของตัวอย่างดินเหนียวอ่อนปรับปรุงด้วยปูนซีเมนต์และเถ้าลอย จีโอโพลีเมอร์
กำลังอัดของตัวอย่างมีค่าเพิ่มขึ้นตามปริมาณความชื้นที่ลดลงและปริมาณปูนซีเมนต์ที่เพิ่มขึ้น
อัตราส่วนผสมที่เหมาะสมของตัวอย่างดินเหนียวอ่อนปรับปรุงด้วยปูนซีเมนต์และเถ้าลอย จีโอโพลีเมอร์ คือ
อัตราส่วนดินต่อวัสดุเชื่อมประสานเท่ากับ 70:30
อัตราส่วนเถ้าลอยต่อปูนซีเมนต์ระหว่าง 95:5-70:30
ปริมาณสารกระตุ้นต่อวัสดุประสานมีค่าเท่ากับ 0.6
"อัตราส่วน Na2SiO3:NaOH เท่ากับ 50:50 ความเข้มข้นของ NaOH เท่ากับ 8 โมลาร์ และปริมาณความชื้นเท่ากับ 1LL, 1.5LL และ 2LL"
สมการที่ได้จากวิธีการถดถอยแบบเส้นตรงเชิงพหุมีประโยชน์ในการทำนายกำลังอัดแกนเดียวที่อายุบ่ม 28 วันของดินเหนียวอ่อนปรับปรุงด้วยปูนซีเมนต์และเถ้าลอย จีโอโพลีเมอร์
โดยมีค่าสัมประสิทธิ์การทำนาย (R2) เท่ากับ  0.878
