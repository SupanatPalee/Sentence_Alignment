sentences
บทความวิจัยนี้นำเสนอการจัดการเรียนการสอนโดยใช้บทเรียนเว็บออนไลน์ผ่านโปรแกรม Google Sites
สำหรับใช้ในการแก้ปัญหาการเรียนการสอนของรายวิชา อุปกรณ์อิเล็กทรอนิกส์และวงจร ในช่วงสถาณการณ์ของการแพร่ระบาดไวรัสโคโรน่า 2019
เครื่องมือวิจัย ได้แก่ บทเรียนออนไลน์ ใบงาน สื่อประกอบการสอน และแบบทดสอบ
กระบวนการวิจัยเริ่มจากการศึกษางานวิจัยที่เกี่ยวข้อง
วิเคราะห์เนื้อหารายวิชาอุปกรณ์อิเล็กทรอนิกส์และวงจร ออกแบบบทเรียนออนไลน์ผ่านโปรแกรม Google Sites
นำไปทดลองใช้กับกลุ่มตัวอย่างที่เป็นนักศึกษาระดับประกาศนียบัตรวิชาชีพ สาขาวิชาช่างแมคคาทรอนิกส์ ชั้นปีที่ 1 ที่ลงทะเบียนในภาคเรียนที่ 2 ปีการศึกษา 2564 จำนวนทั้งหมด 22 คน วิทยาลัยเทคนิคเชียงใหม่
จากนั้นรวบรวมข้อมูล
และสรุปผลวิจัยตามสมมติฐานฐานที่กำหนด
สถิติของงานวิจัย ประกอบด้วย การทดสอบประสิทธิภาพตามเกณฑ์มาตรฐานทฤษฎีเมกุยแกนส์ สถิติการทดสอบที (t-test) แบบไม่เป็นอิสระต่อกัน ค่าเฉลี่ยแบบ 5 มาตราส่วน และค่าส่วนเบี่ยงเบนมาตรฐาน
ผลการวิจัย
พบว่า
1) ผลการประเมินคุณภาพของบทเรียนออนไลน์ผ่านโปรแกรม Google Sites ที่พัฒนาขึ้น โดยผู้เชี่ยวชาญจำนวน 5 คน มีความเหมาะสมอยู่ในระดับมาก (ค่าเฉลี่ยเท่ากับ 4.07 และค่าส่วนเบี่ยงเบนมาตรฐานเท่ากับ 0.38)
2) บทเรียนออนไลน์ที่พัฒนาขึ้นมีประสิทธิภาพตามเกณฑ์มาตรฐานของ      เมกุยแกนส์ที่มีค่าเท่ากับ 1.20
3)
ผลการเปรียบเทียบผลสัมฤทธิ์ทางการเรียนหลังเรียนสูงกว่าก่อนเรียนอย่างมีนัยสำคัญทางสถิติที่ระดับ .05 และ 4)
ผู้เรียนมีความพึงพอใจที่มีต่อการจัดการเรียนการสอนแบบออนไลน์ อยู่ในระดับมาก (ค่าเฉลี่ยเท่ากับ 4.07 และค่าส่วนเบี่ยงเบนมาตรฐานเท่ากับ 0.38)
ซึ่งผลลัพธ์ที่ได้เป็นไปตามสมมติฐานฐานงานวิจัยที่กำหนดไว้
ผลงานวิจัยที่ได้สามารถนำไปเป็นแนวทางในการจัดการเรียนการสอนตามอัธยาศรัยและประยุกต์ใช้สำหรับการเรียนรู้ด้วยตนเองที่รองรับกับการเรียนรู้ในศตวรรษที่ 21
