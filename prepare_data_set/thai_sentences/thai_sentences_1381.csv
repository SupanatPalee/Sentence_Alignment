sentences
ข้อมูลเชิงวิศวกรรมของสถาปัตยกรรมของสถานีรับสัญญาณดาวเทียมมหานคร (MARS: Mahanakorn Satellite Receiving Station) และผลทดสอบการทำงานเบื้องต้น ได้ถูกนำเสนอไว้ในบทความทางวิชาการ ตอนที่ 1 [1]
ภาพถ่ายจากดาวเทียมสำรวจ (EOS: Earth Observing Satellites) วงโคจรใกล้โลก (LEO: Low Earth Orbit) ถูกนำมาใช้ในงานประยุกต์ด้านภูมิสารสนเทศ (GI: Geographic Information) ที่หลากหลาย
ทั้งนี้ ความต่อเนื่องที่นำเสนอในบทความทางวิชาการนี้เป็นการปฏิบัติงานจริงของสถานีรับสัญญาณดาวเทียมมหานคร MARS และ ผลิตภัณฑ์ภูมิสารสนเทศที่พัฒนาขึ้น ซึ่งสถานีรับสัญญาณดาวเทียมมหานคร MARS มีขีดความสามารถในการติดตามและรับข้อมูลภาพถ่ายจากกลุ่มดาวเทียมสำรวจขององค์การบริหารการบินและอวกาศแห่งชาติ (NASA: National Aeronautics and Space Administration) และองค์การบริหารมหาสมุทรและชั้นบรรยากาศแห่งชาติ (NOAA: National Oceanic and Atmospheric Administration)  โดยในส่วนของการปฏิบัติงานจริง ภาพถ่ายดาวเทียมที่โคจรผ่านประเทศไทยถูกนำมาสร้างเป็นผลิตภัณฑ์ภูมิสารสนเทศเพื่อใช้ในการติดตามเฝ้าระวังภัยพิบัติหลายเหตุการณ์ในทุกปี
รวมทั้งการระบุตำแหน่งจุดความร้อน (hotspot) ที่ทำให้เกิดไฟป่าพื้นที่ภาคเหนือของประเทศ
ทั้งนี้
ผลิตภัณฑ์ภูมิสารสนเทศดังกล่าวได้เผยแพร่ผ่านช่องทางเฟซบุ๊กมหาวิทยาลัยเทคโนโลยีมหานครเพื่อประโยชน์สาธารณะ
ในส่วนของการพัฒนาต่อเนื่อง ทางมหาวิทยาลัยได้เตรียมที่จะยกระดับปฏิบัติการของสถานีรับสัญญาณดาวเทียมมหานคร MARS ให้มีศักยภาพสูงขึ้นโดยการติดตั้งสายอากาศย่านความถี่ C และเครื่องรับสัญญาณวิทยุแบบ SDR (Software Defined Receiver)
เพื่อรับภาพถ่ายจากดาวเทียมวงโคจรค้างฟ้า (Geostationary Satellite)
