sentences
บทความนี้นำเสนอการประยุกต์ใช้ข้อมูลจากการสำรวจระยะไกลโดยการนำภาพถ่ายดาวเทียม LANDSAT-8 ในการจำแนกการใช้ที่ดินเพื่อกำหนดค่าสัมประสิทธิ์ความขรุขระของแมนนิ่งในการประยุกต์ใช้ร่วมกับแบบจำลอง HEC-RAS สองมิติ
โดยมีการจำแนกการใช้ที่ดินเป็น 4 ประเภท
และใช้การจำแนกแบบกำกับดูแลด้วยวิธี Minimum Distance
และทำการตรวจสอบความถูกต้องของการจำแนกการใช้ที่ดิน
จากนั้นนำข้อมูลการใช้ที่ดินนี้มากำหนดสัมประสิทธิ์ความขรุขระของแมนนิ่งเชิงพื้นที่และข้อมูลน้ำท่ามาจำลองด้วยแบบจำลองการไหลสองมิติ
ข้อมูลการศึกษานี้ได้สอบเทียบแบบจำลองในปี พ.ศ. 2554
และตรวจพิสูจน์ในปี พ.ศ.2557
ได้ผลที่ดีที่สุดคือมีค่า NSE อยู่ในช่วง 0.95-0.97
และมี R2 อยู่ในช่วง 0.96-0.99
ซึ่งหมายถึงแบบจำลองมีความแม่นยำสูง
โดยการประยุกต์ใช้ข้อมูลการสำรวจระยะไกลจากภาพถ่ายดาวเทียม LANDSAT-8
ในแบบจำลอง HEC-RAS สองมิตินี้มีข้อดีคือสามารถจำลองพื้นที่น้ำท่วมในลักษณะการใช้ที่ดินต่างๆ ได้
