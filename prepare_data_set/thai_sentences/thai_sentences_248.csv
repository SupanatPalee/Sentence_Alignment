sentences
ปัจจุบันมีการนำเทคโนโลยีเข้ามาใช้ในโครงการก่อสร้างโดยเพื่ออำนวยความสะดวกทั้งแก่ผู้ทำงาน ผู้วางแผนการก่อสร้างและผู้เกี่ยวข้องในขั้นตอนการติดตามและประเมินความก้าวหน้างานก่อสร้าง
โดยบทความนี้ต้องการศึกษาและแสดงถึงความเป็นไปได้ในการใช้เทคโนโลยีอากาศยานไร้คนขับ (UAV)
และประยุกต์ใช้กับเทคโนโลยีการรังวัดด้วยภาพ (Photogrammetry)
เพื่อสร้างแบบจำลองภาพสามมิติและแสดงผลภาพรวมการก่อสร้างของโครงการเพื่อให้การติดตามและประเมินงานก่อสร้างเป็นไปได้อย่างรวดเร็ว
โดยงานวิจัยใช้โครงการก่อสร้างอาคารคอนกรีตเสริมเหล็ก ภายในจังหวัดขอนแก่นเป็นกรณีศึกษาและสร้างแบบจำลองภาพสามมิติในรูปแบบของพอยต์คลาวด์พร้อมเก็บข้อมูลทางกายภาพในแง่ของความกว้าง ความยาว ความสูงและพื้นที่
จากนั้นนำข้อมูลมาวิเคราะห์หาค่าความคลาดเคลื่อนเมื่อเทียบกับขนาดจริงของตัวอาคารที่ได้จากแบบแปลนก่อสร้าง
ผลการวิจัยพบว่าค่าความคลาดเคลื่อนของแบบจำลองที่พัฒนามีค่าน้อยกว่า 1%
แสดงให้เห็นว่าสามารถใช้แบบจำลองสามมิติในรูปแบบของพอยต์คลาวด์จากภาพสถานที่ก่อสร้างเพื่อประเมินความคืบหน้าในการก่อสร้างได้อย่างแม่นยำ
