sentences
การวิจัยนี้มีวัตถุประสงค์
1) เพื่อพัฒนาสื่อการเรียนรู้เทคโนโลยีความเป็นจริงเสริม (AR) เรื่อง ปฏิกิริยาเคมี ให้มีประสิทธิภาพตามเกณฑ์มาตรฐาน 80/80
2) เพื่อพัฒนาผลสัมฤทธิ์ทางการเรียน
โดยใช้เทคโนโลยีความเป็นจริงเสริม (AR) เรื่อง ปฏิกิริยาเคมี ร่วมกับการจัดการเรียนรู้แบบสืบเสาะหาความรู้ (5E)
3) เพื่อศึกษาความพึงพอใจของนักเรียนที่มีต่อสื่อการเรียนรู้เทคโนโลยีความเป็นจริงเสริม (AR) เรื่อง ปฏิกิริยาเคมี
กลุ่มประชากรในครั้งนี้ คือ นักเรียนระดับชั้นมัธยมศึกษาปีที่ 3 ที่กำลังศึกษาในภาคเรียนที่ 2 ปีการศึกษา 2565 จำนวน 2 ห้องเรียน รวมทั้งหมด 74 คน
และกลุ่มตัวอย่างการวิจัยในครั้งนี้ คือ นักเรียนชั้นมัธยมศึกษาปีที่ 3/5 ที่กำลังศึกษาในภาคเรียนที่ 2 ปีการศึกษา 2565 จำนวน 37 คน ได้รับคัดเลือกจากการสุ่มตัวอย่างแบบกลุ่ม (cluster sampling)
เครื่องมือที่ใช้ในการวิจัย ได้แก่
1) แผนการจัดการเรียนรู้แบบสืบเสาะหาความรู้ (5E) ร่วมกับการใช้สื่อการเรียนรู้เทคโนโลยีความเป็นจริงเสริม (AR)
2) แบบทดสอบวัดผลสัมฤทธิ์ทางการเรียน เรื่อง ปฏิกิริยาเคมี
3) เทคโนโลยีความเป็นจริงเสริม (AR) เรื่อง ปฏิกิริยาเคมี
4) แบบประเมินความพึงพอใจของนักเรียนที่มีต่อเทคโนโลยีความเป็นจริงเสริม (AR) เรื่อง ปฏิกิริยาเคมี
ผลการวิจัยพบว่า
1)
ผลการหาประสิทธิภาพของเทคโนโลยีความเป็นจริงเสริม (AR)
เรื่อง ปฏิกิริยาเคมี พบว่า ค่าประสิทธิภาพของเทคโนโลยีความเป็นจริงเสริม (AR) เรื่อง
ปฏิกิริยาเคมี มีประสิทธิภาพ (E1/E2) เท่ากับ 81.95/82.52 ซึ่งเป็นไปตามเกณฑ์ 80/80 ที่กำหนดไว้
2)
ผลสัมฤทธิ์ทางการเรียนของนักเรียนหลังเรียนสูงกว่าก่อนเรียนอย่างมีนัยสำคัญทางสถิติที่ระดับ 0.05
โดยมีคะแนนเฉลี่ยก่อนเรียน เท่ากับ 11.14 จากคะแนนเต็ม 30 คะแนน คิดเป็นร้อยละ 37.13 และคะแนนเฉลี่ยหลังเรียน เท่ากับ 24.76 จากคะแนนเต็ม 30 คะแนน คิดเป็นร้อยละ 82.53
3) ผลการศึกษาความพึงพอใจของนักเรียนที่มีต่อเทคโนโลยีความเป็นจริงเสริม (AR) เรื่อง ปฏิกิริยาเคมี อยู่ในระดับมากที่สุด มีคะแนนเฉลี่ย เท่ากับ 4.80 ส่วนเบี่ยงเบนมาตรฐาน เท่ากับ 0.39
