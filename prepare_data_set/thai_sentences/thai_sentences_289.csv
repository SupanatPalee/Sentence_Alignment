sentences
การทำให้ผลผลิตเพิ่มขึ้นได้โดยที่ยังใช้ปัจจัยในการผลิตเท่าเดิมนับเป็นความท้าทายในการปรับปรุงงานอุตสาหกรรม
งานวิจัยนี้จึงมีวัตถุประสงค์เพื่อศึกษากระบวนการผลิตเตาถ่าน
และหาแนวทางในการเพิ่มผลผลิตให้แก่โรงงานผลิตเตาในจังหวัดกาฬสินธุ์
โดยได้ทำการศึกษากระบวนการผลิตเตาถ่านด้วยแผนภูมิกระบวนการผลิต แผนผังแสดงเหตุและผล และไดอะแกรมการเคลื่อนที่
จากการศึกษาพบว่าปัญหาที่ส่งผลต่อกระบวนการผลิต คือ ปัญหาจากวิธีปฏิบัติงาน
จึงประยุกต์ใช้แนวคิด ECRS
เพื่อปรับปรุงกระบวนการผลิตเตาถ่าน
"จากผลการศึกษาพบว่าเวลาการทำงานเดิมเท่ากับ 1,367 วินาทีต่อเตา ลดเหลือ 1,278.4 วินาทีต่อเตา ลดลงได้ 88.6 วินาที"
และจากเดิมพนักงานหนึ่งคนจะผลิตเตาถ่านได้ 19 เตา/วัน สามารถเพิ่มขึ้นเป็น 20 เตา/วัน
คิดเป็นประสิทธิภาพเพิ่มขึ้น ร้อยละ 5
