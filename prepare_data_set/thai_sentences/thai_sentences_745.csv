sentences
งานวิจัยนี้นำเสนอนโยบายที่เหมาะสมสำหรับวัตถุดิบนำเข้าหลายชนิด
โดยประยุกต์ใช้แนวคิดการสั่งซื้อร่วม และการสั่งซื้อเต็มตู้คอนเทนเนอร์
เพื่อลดค่าใช้จ่ายรวมสำหรับการสั่งซื้ออันประกอบด้วย ค่าใช้จ่ายการขนส่ง และค่าใช้จ่ายการเก็บรักษา
ในขณะที่สามารถตอบสนองความต้องการได้ที่ระดับการให้บริการ 95%
งานวิจัยนี้เริ่มตั้งแต่การรวบรวมและศึกษาข้อมูลที่เกี่ยวข้องทั้งข้อมูลวัตถุดิบ และข้อมูลข้อจำกัดต่างๆของการสั่งซื้อ
จากนั้นขั้นตอนถัดมาทำการกำหนดปริมาณสั่งซื้อ
โดยประยุกต์ใช้แบบจำลองรอบการสั่งซื้อคงที่ ร่วมกับแนวคิดการสั่งซื้อร่วม และการสั่งซื้อเต็มตู้คอนเทนเนอร์
ทั้งนี้ได้นำเสนอนโยบาย 3 รูปแบบได้แก่ 1) การพิจาณาปริมาณสั่งซื้อด้วยค่าเฉลี่ยของความต้องการ
2) การพิจารณาปริมาณสั่งซื้อด้วยค่าเฉลี่ยของความต้องการ ร่วมกับราคาวัตถุดิบ
และ
3) การพิจารณาปริมาณสั่งซื้อด้วยค่าเฉลี่ยของความต้องการ ราคาวัตถุดิบ และความแปรปรวนของความต้องการ
สำหรับขั้นตอนถัดมาทำการประเมินผลการดำเนินงานของนโยบายสั่งซื้อทั้ง 3 รูปแบบด้วยการจำลองสถานการณ์
โดยนโยบายที่เหมาะสมที่สุดต้องให้ผลค่าเฉลี่ยของค่าใช้จ่ายรวมต่ำที่สุด
และมีค่าการกระจายของค่าใช้จ่ายรวมที่น้อยสุด
และในขั้นตอนสุดท้ายทำการวิเคราะห์ความไวของนโยบายสั่งซื้อที่เลือกเพื่อตรวจสอบการเปลี่ยนแปลงผลของค่าใช้จ่ายรวมและระดับการให้บริการ
เมื่อค่าเฉลี่ยและค่าเบี่ยงเบนมาตราฐานของปริมาณความต้องการมีการเปลี่ยนแปลง
ผลของการวิจัยพบว่านโยบายที่มีรูปแบบเหมาะสมที่สุดคือ
นโยบายที่มีรอบการสั่งซื้อคงที่ที่มีพิจาณาปริมาณสั่งซื้อด้วยค่าเฉลี่ยของความต้องการ เพียงปัจจัยเดียว
และเมื่อดำเนินการสั่งซื้อตามนโยบายที่เหมาะสมกับปริมาณความต้องการวัตถุดิบจริงปี 2562
พบว่าสามารถลดค่าใช้จ่ายรวมลงได้ 34%
โดยที่ค่าใช้จ่ายการขนส่งลดลง 44% และค่าใช้จ่ายในการจัดเก็บวัตถุดิบคงคลังลดลง 24%
ในขณะที่สามารถตอบสนองต่อความต้องการได้ที่ 95% ตามเป้าหมาย
และในส่วนสุดท้ายการทดสอบความไวต่อการเปลี่ยนแปลงลักษณะของความต้องการ
พบว่ามีการเปลี่ยนแปลงค่าใช้จ่ายรวมเพียง 10%-11%
เมื่อค่าเฉลี่ยของปริมาณความต้องการลดลง 50%
และมีความแปรปรวนของความต้องการเพิ่มขึ้น
ซึ่งถือเป็นสถานการณ์ที่เลวร้ายที่สุด
