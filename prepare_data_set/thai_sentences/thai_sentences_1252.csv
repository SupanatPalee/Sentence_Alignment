sentences
ปัจจุบันในประเทศไทยมีโลหะหนักเจือปนอยู่ในธรรมชาติจำนวนมาก ซึ่งเกิดจากการปล่อยของเสียจากโรงงานอุตสาหกรรมลงสู่ธรรมชาติ
โดยไม่ได้ผ่านการบำบัด
จากงานวิจัยในอดีตได้ทำการศึกษาเกี่ยวกับการดูดซับโลหะหนักด้วยดินชนิดต่างๆ
พบว่าดินที่มีประสิทธิภาพในการดูดซับได้ดีที่สุดคือ ดินเหนียว
ดังนั้นงานวิจัยนี้ได้ศึกษาและเปรียบเทียบประสิทธิภาพการดูดซับโลหะหนัก ของดินเหนียว 3 ชนิดคือ ดินเหนียวเคโอลิไนต์ ดินเหนียวอิลไลท์ และดินเหนียวมอนต์มอริลโลไนท์
โลหะหนักที่ใช้เป็นตัวถูกดูดซับ ประกอบด้วย ทองแดง นิกเกิล และสังกะสี
"ซึ่งมีความเข้มข้นของสารละลายที่ใช้ในการทดสอบเท่ากับ 250 500 750 1,000 2,000 4,000 และ 6,000 มิลลิกรัมต่อลิตร ระยะเวลาดูดซับ 2 วัน"
โดยใช้วิธีการทดสอบแบบกะ
จากการศึกษาพบว่าดินเหนียวมอนต์มอริลโลไนท์ มีประสิทธิภาพในการดูดซับสารละลายโลหะหนักได้ดีที่สุด
รองลงมาคือดินเหนียวอิลไลท์ และดินเหนียวเคโอลิไนต์ ตามลำดับ
โดยดินเหนียวมอนต์มอริลโลไนท์สามารถดูดซับได้ดีกว่าดินเหนียวอีก 2 ชนิดประมาณ 10 เท่า และโลหะหนักที่ถูกดินเหนียวทั้ง 3 ชนิดดูดซับไว้ได้มากที่สุด คือ ทองแดง รองลงมา นิกเกิล และสังกะสี ตามลำดับ
ซึ่งผลการทดสอบนี้มีความสอดคล้องกันกับผลการวิเคราะห์ด้วยไอโซเทอมการดูดซับของแลงเมียร์
