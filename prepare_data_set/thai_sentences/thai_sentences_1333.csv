sentences
งานวิจัยนี้มีวัตถุประสงค์เพื่อควบคุมการบรรจุครีมอาบน้ำของเครื่องบรรจุชนิด 6 หัวบรรจุ ให้เป็นไปตาม มอก. 1403-2551 และข้อกำหนดของลูกค้า
นั่นคือการควบคุมการบรรจุให้ได้ปริมาตรสุทธิ 500 มิลลิลิตร ภายใต้น้ำหนัก 516-518 กรัม
โรงงานบรรจุครีมอาบน้ำลงในบรรจุภัณฑ์ประเภทขวดเกิดน้ำหนักผันแปรระหว่าง 517.40-518.26 กรัม
ดังนั้น ผู้วิจัยจึงใช้แผนผังแสดงเหตุและผลในการค้นหาสาเหตุร่วมกับการออกแบบการทดลองแบบบล็อกพบว่า ไม่มีการควบคุมอุณหภูมิของครีมอาบน้ำก่อนการบรรจุ
ชุดควบคุมปริมาตรในการบรรจุให้น้ำหนักไม่เท่ากัน
และพนักงานปรับตั้งค่าน้ำหนักไม่เหมือนกัน
รวมถึงการใช้แผนผังความสัมพันธ์หาแนวทางหลักในการควบคุมโดยการแก้สาเหตุที่ส่งผลต่อความผันแปร
ผลการวิจัยพบว่า (1) อุณหภูมิภายหลังการผสมครีมอาบน้ำสูงขึ้นจะทำให้น้ำหนักบรรจุลดลง
(2) การพัฒนาความละเอียดให้กับชุดควบคุมปริมาตรเพื่อควบคุมระยะชักของก้านควบคุมปริมาตรของ 6 หัวบรรจุให้แตกต่างกัน
และ (3) การสร้างวิธีการในการปรับตั้งปริมาตรของกระบอกตวงให้สอดคล้องกับแต่ละค่าของอุณหภูมิควบคุมจะทำให้ครีมอาบน้ำในแต่ละขวดมีน้ำหนักไม่แตกต่างกันอย่างมีนัยสำคัญ
ภายหลังการควบคุมสาเหตุทั้ง 3 ข้างต้นทำให้ครีมอาบน้ำที่บรรจุมีค่าน้ำหนัก 516.98-517.12 กรัม
