sentences
กล้วยน้ำว้าเป็นพืชเศรษฐกิจตัวหนึ่งที่ปลูกได้ทุกภาคและให้ผลผลิตตลอดปี
มีส่วนของลำต้นที่ให้เส้นใยคุณภาพดี
แต่ไม่ได้นำไปใช้ให้เกิดประโยชน์เท่าที่ควร
"งานวิจัยนี้มีวัตถุประสงค์เพื่อศึกษาสมบัติทางกายภาพของเส้นใยจากลำต้นกล้วยน้ำว้า (Banana Fibers) เปรียบเทียบกับเส้นใยสังเคราะห์ (Synthetic Fibers) ผสมในคอนกรีตบล็อกมวลเบาแบบเติมฟองอากาศ (Lightweight Cellular Concrete) ความหนาแน่น 1,200 กก./ลบ.ม."
"กำหนดอัตราส่วนเส้นใย 0.5, 0.7 และ1.0 กิโลกรัมต่อลูกบาศก์เมตร ความยาวเส้นใย 19 มม."
โดยทำตัวอย่างทดสอบขนาดขนาด015X15X15 เซนติเมตร และ30X30X5 เซนติเมตร
"ทดสอบในห้องปฏิบัติการทดสอบ พบว่าความต้านทานแรงอัดที่ผสมเส้นใยกล้วยน้ำว้า0.5 (BF10-05) มีค่ากำลังอัด 30.86 กก./ตร.ซม. สูงกว่าคอนกรีตบล็อกมวลเบาฯที่ผสมเส้นใยสังเคราะห์,  อัตราการดูดซึมน้ำ"
"เมื่อผสมเส้นใยกล้วยน้ำว้า0.5 (BF10-05) มีค่าร้อยละ 4.9 น้อยกว่าผสมเส้นใยสังเคราะห์, ค่าสัมประสิทธิ์การนำความร้อนผสมเส้นใยกล้วยน้ำว้า0.5 (BF10-05) และเส้นใยสังเคราะห์มีค่าใกล้เคียงกัน และการทดสอบการกักเก็บความร้อนด้วยกล่องทดลองพบว่าคอนกรีตบล็อกมวลเบาผสมเส้นใยกล้วยน้ำว้า 0.5 (BF10-05) มีค่าการกักเก็บความร้อนที่ต่ำกว่าผนังคอนกรีตบล็อกและอิฐมอญ 1.86 ถึง 8 องศาเซลเซียส"
เมื่อนำคอนกรีตบล็อกมวลเบาผสมเส้นใยกล้วยน้ำว้า 0.5 (BF10-05) ส่องขยายด้วยกล้องจุลทรรศน์อิเล็กตรอนแบบส่องกราด (SEM) กำลังขยาย 2000-5000 เท่า
สังเกตเห็นการเรียงตัวของเส้นใยกล้วยน้ำว้ากระจายตัว
สามารถแทรกเข้าไปในโครงสร้างคอนกรีตมวลเบาฯโดยไม่ทำลายผนังโพรงอากาศภายในของคอนกรีตบล็อกมวลเบาได้ดีเทียบเท่าเส้นใยสังเคราะห์
ส่งผลให้คุณสมบัติทางกายภาพของคอนกรีตบล็อกมวลเบาฯผสมกล้วยน้ำว้ามีผลการทดสอบต่างๆที่ดีกว่าเส้นใยสังเคราะห์
และสูงกว่าเกณฑ์มาตรฐานอุตสาหกรรม มอก.2601-2556 ที่กำหนด
