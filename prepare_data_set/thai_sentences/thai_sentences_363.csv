sentences
ปัญหาวิจัยเกิดจากผู้ประกอบการธุรกิจขนาดเล็กประสบปัญหาผลิตภัณฑ์เฉาก๊วยในน้ำเชื่อม มีอายุการ เก็บรักษาผลิตภัณฑ์สั้นเพียง 7 วัน
ส่งผลให้การขยายตลาดเป็นไปได้ยาก
งานวิจัยนี้จึงมีวัตถุประสงค์เพื่อศึกษา ผลของการใช้ความร้อนและวัตถุเจือปนอาหารต่ออายุการเก็บรักษาผลิตภัณฑ์เฉาก๊วยในน้ำเชื่อม
น้ำสกัดเฉาก๊วย ถูกเตรียมจากหญ้าเฉาก๊วย
แล้วแบ่งออกเป็น 7 ชุด
"เพื่อนำไปผลิตเฉาก๊วยตัวอย่างทดลอง ได้แก่ ชุดตัวอย่างควบคุม (Control) ชุดตัวอย่างที่เติมโซเดียมเบนโซเอตและโซเดียมซอร์เบต 500 ppm ในเนื้อเฉาก๊วย (J500) ชุดตัวอย่างที่เติมโซเดียมเบนโซเอตและโซเดียมซอร์เบต 500 ppm ในน้ำเชื่อม (S500)  ชุดตัวอย่างที่เติม  กลีเซอรอลร้อยละ 2.5 และ 3.5 ของเนื้อเฉาก๊วย (G2.5, G3.5) และชุดตัวอย่างที่ฆ่าเชื้อด้วยความร้อน 100 °C นาน 10 และ 20 นาที (H10, H20)"
เก็บรักษาชุดตัวอย่างทดลองที่อุณหภูมิ  4 °C นาน 28 วัน
และทดสอบ คุณภาพทุก 7 วัน
ผลการทดลองพบว่า
ทุกชุดตัวอย่างทดลองมีแนวโน้มค่าสี L* a* b* ค่า pH และค่า TSS ลดลงเมื่อเก็บรักษานานขึ้น
ในขณะที่ค่า aw มีแนวโน้มเพิ่มขึ้นเมื่อเก็บรักษาแล้ว 7 วัน
จากนั้นลดลงเมื่อเก็บรักษาแล้ว 21 และ 28 วัน
ผลการประเมินค่าคุณลักษณะทางประสาทสัมผัสที่เลียนแบบการเคี้ยวภายในปาก ของมนุษย์ด้วยวิธี Texture Profile Analysis (TPA) (ค่า Hardness Cohesiveness Springiness Adhesiveness Chewiness และ Gumminess)
พบว่าค่า TPA ของทุกชุดตัวอย่างทดลองส่วนใหญ่มีแนวโน้มเพิ่มขึ้นอย่างชัดเจนในวันที่ 0 ถึง 14
แล้วค่อยๆ ลดลง ในวันที่ 14 ถึง 28
เมื่อพิจารณาคุณภาพด้านชีวภาพประกอบการประเมินอายุการเก็บรักษา
โดยพิจารณาจากเกณฑ์ปริมาณเชื้อจุลินทรีย์ต้องไม่เกินมาตรฐาน มผช. 517/2547 พบว่า Control มีอายุการเก็บรักษาเพียง 7 วัน
"ในขณะที่ J500, S500, G2.5 และ H10 มีอายุการเก็บรักษา 14 วัน และชุดตัวอย่างทดลองที่มีอายุการเก็บรักษานานที่สุดถึง 21 วัน ได้แก่ G3.5 และ H20"
สรุปได้ว่าการเติมกลีเซอรอลร้อยละ 3.5 ของเนื้อเฉาก๊วยและกระบวนการพาสเจอร์ไรซ์เฉาก๊วยในน้ำเชื่อมที่อุณหภูมิ 100 °C เป็นเวลา 20 นาที ช่วยยืดอายุการเก็บรักษาเฉาก๊วยในน้ำเชื่อมได้นานถึง 21 วัน ที่อุณหภูมิ 4 °C หรือนานกว่ากระบวนการแปรรูปแบบเดิมถึง 3 เท่า
โดยอายุการเก็บรักษาของผลิตภัณฑ์ที่นานขึ้นนี้ ส่งผลดีต่อการขยายตลาดและช่วยให้ผู้ประกอบการธุรกิจขนาดเล็กมีรายได้เพิ่มขึ้น
