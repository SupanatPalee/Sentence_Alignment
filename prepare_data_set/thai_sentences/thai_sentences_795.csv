sentences
งานวิจัยนี้มีวัตถุประสงค์เพื่อวิเคราะห์จำนวนย่านกองเก็บตู้สินค้าคอนเทนเนอร์ (Container Yard: CY) ที่เหมาะสมสำหรับการขนยางพาราทางรางของภาคใต้
โดยการประยุกต์ใช้ทฤษฎีปัญหาการหาที่ตั้งและการจัดสรร (Location allocation problem :LAP)
และใช้โปรแกรม ArcGIS 10.2 ในการแก้ปัญหา
งานวิจัยนี้นำเสนอแนวทางในการวิเคราะห์ 3 แนวทางคือ
1) การเปลี่ยนรูปแบบการขนส่งจากการขนส่งทางถนนเป็นการขนส่งทางรางโดยใช้ ย่านกองเก็บตู้สินค้าคอนเทนเนอร์ที่มีอยู่ในปัจจุบัน
2) การเปลี่ยนรูปแบบการขนส่งจากทางถนนเป็นทางรางโดยใช้ย่านกองเก็บตู้สินค้าคอนเทนเนอร์ที่มีอยู่ในปัจจุบัน และย่านกองเก็บตู้สินค้าคอนเทนเนอร์ใหม่ที่จะเกิดขึ้นตามแผนของการรถไฟแห่งประเทศไทยจำนวน 4 สถานี
และ
3)
การเปลี่ยนรูปแบบการขนส่งจากทางถนนเป็นทางรางโดยใช้ย่านกองเก็บตู้สินค้าคอนเทนเนอร์ที่มีอยู่ในปัจจุบัน และย่านกองเก็บตู้สินค้าคอนเทนเนอร์ใหม่อื่นๆตามความเหมาะสม
จากการวิเคราะห์พบว่า
"แนวทางที่ 3 ซึ่งมี CY จำนวน 7 แห่ง เป็นแนวทางที่มีต้นทุนการขนส่งต่ำที่สุด 898,307,550 บาท/ปี"
"โดยลดจาก1,097,496,213 บาท/ปี ในปัจจุบัน หรือลดลง 421,322,210 บาท/ปี คิดเป็น ร้อยละ 32"
จากศึกษาพบว่าการเปลี่ยนรูปแบบการขนส่งยางพาราจากทางถนนเป็นการขนส่งทางรางสามารถลดต้นทุนในการขนส่งได้
ซึ่งจะส่งผลดีต่อการเพิ่มโอกาสทางการค้าและโอกาสทางการแข่งขัน รวมถึงระบบโลจิสติกส์ของประเทศไทย
