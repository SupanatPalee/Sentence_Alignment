sentences
การพัฒนาขุดขยายขุมเหมืองเก่านาเตยซึ่งตั้งอยู่ในอำเภอท้ายเหมือง จังหวัดพังงา ให้เป็นปริมาตรเก็บกักน้ำต้นทุนทางเลือกสำหรับความต้องการน้ำเพื่ออุปโภค-บริโภค และการท่องเที่ยวบางส่วนใน จ.ภูเก็ต เป็นวัตถุประสงค์หลักในการศึกษานี้
โดยได้นำแบบจำลอง MIKE BASIN มาใช้เป็นเครื่องมือในการวิเคราะห์ขนาดความจุบ่อเก็บน้ำที่เหมาะสม
"ผลการศึกษาพบว่าก่อนการพัฒนา ขุมเหมืองนาเตยสามารถผลิตน้ำประปาได้สูงสุดประมาณ 7,500 ลบ.ม./วัน"
โดยไม่เกิดการขาดน้ำเลย
"แต่ถ้าต้องการเพิ่มกำลังการผลิตน้ำประปาเป็น 24,000 48,000 72,000 และ 96,000 ลบ.ม./วัน"
และยอมรับการขาดน้ำได้ 3 ปีใน 30 ปี
"ต้องขุดขยายบ่อน้ำให้มีความจุเป็น 0.7, 3.5, 6.1, และ 9.3 ล้าน ลบ.ม."
เพื่อที่จะลดผลกระทบจากการขาดน้ำใน3 ปีแล้งวิกฤตดังกล่าว
การศึกษานี้ได้พัฒนาเกณฑ์การเฝ้าระวังปัญหาการขาดน้ำล่วงหน้า 2 เดือน
ด้วยการพิจารณาระดับน้ำในบ่อและปริมาณน้ำที่ไหลเข้าบ่อในช่วงฤดูแล้งระหว่างเดือน ม.ค. – เม.ย.
"เพื่อนำไปสู่การวางแผนรับมือเตรียมความจุเก็บกักสำรองสูงสุดรายปีจากแหล่งน้ำอื่นใกล้เคียงได้ทันท่วงทีด้วยปริมาตรเก็บกักประมาณ 0.5, 0.19, 0.78 และ 1.44 ล้าน ลบ.ม. เรียงตามระยะกำลังการผลิตน้ำประปา"
