sentences
งานวิจัยนี้มีวัตถุประสงค์เพื่อหารูปแบบตำแหน่งน้ำหนักของนักพายเรือมังกร 10 ฝีพาย ในระยะทาง 200 เมตร
โดยใช้โปรแกรม Ansys Workbench สร้างแบบจำลองการพายและคำนวณหาผลลัพธ์
ทำการกำหนดรูปแบบการวิเคราะห์ออกเป็น 3 รูปแบบ ได้แก่ 1) ให้นักพายเรือที่มีน้ำหนักมากไว้ด้านหน้าของเรือพาย
2) ให้นักพายเรือที่มีน้ำหนักมากไว้ตรงกลางของเรือพาย
3) ให้นักพายเรือที่มีน้ำหนักมากไว้ด้านท้ายของเรือพาย
จากนั้นนำผลลัพธ์ที่ได้มาเปรียบเทียบเพื่อหารูปแบบตำแหน่งน้ำหนักของนักพายเรือที่ทำให้เรือพายมีประสิทธิภาพในการแข่งขันสูงสุด
จากการศึกษาพบว่ารูปแบบตำแหน่งน้ำหนักของนักพายเรือที่ทำให้เรือพายมีประสิทธิภาพในการแข่งขันสูงสุด คือการจัดรูปแบบตำแหน่งน้ำหนักของนักพายเรือมีน้ำหนักมากไว้ตรงกลางของเรือพาย
เนื่องจากมีการกระจายตัวของน้ำหนักที่เหมาะสม
ทำให้มีค่าแรงต้านที่กระทำการเคลื่อนที่เรือพายน้อยที่สุดอยู่ที่ 339.156 นิวตัน
"และมีค่าแรงยกมากที่สุดอยู่ที่ 9,268.35 นิวตัน"
เป็นผลให้มีค่าความเร็วในการพายมากที่สุดอยู่ที่ 3.817 เมตรต่อวินาที
ส่งผลให้เวลาที่ใช้ในการพายน้อยที่สุดอยู่ที่ 53.00 วินาที เมื่อเทียบกับรูปแบบอื่นๆ
ดังนั้นการจัดตำแหน่งน้ำหนักของนักพายเรือจึงมีความสำคัญอย่างยิ่งต่อการแข่งขันกีฬาเรือพายมังกร
และสามารถนำข้อมูลที่ได้จากการวิเคราะห์ไปประยุกต์ใช้ให้เกิดประโยชน์อย่างสูงสุดแก่วงการกีฬาเรือพายต่อไป
