sentences
ประเทศไทยกำลังอยู่ในช่วงการเปลี่ยนผ่านเข้าสู่สังคมผู้สูงอายุโดยสมบูรณ์
เริ่มเห็นเด่นชัดขึ้นในช่วงที่ผ่านมาเมื่ออัตราส่วนระหว่างประชากรเด็กต่อประชากรผู้ใหญ่ลดลง
นอกจากแผนนโยบายของรัฐบาลที่จะต้องดำเนินการแล้ว
การบริการด้านสุขภาพสำหรับผู้สูงอายุก็เป็นสิ่งจำเป็นที่จะต้องจัดเตรียมให้พร้อม
โรคที่มักจะพบบ่อยในผู้สูงอายุ เช่น โรคความดันสูง โรคไขมันในเส้นเลือดสูง และโรคสมองเสื่อม เป็นต้น
ภาวะสมองเสื่อมสัมพันธ์กับอายุที่เพิ่มขึ้น
โรคอัลไซเมอร์ก็เป็นสภาวะทางสมองเสื่อมชนิดหนึ่งที่มักเกิดขึ้นในผู้สูงอายุ
ผลกระทบที่เกิดขึ้นไม่ได้เกิดกับผู้ป่วยเพียงคนเดียวแต่ยังส่งผลต่อคนรอบข้างด้วย
ดังนั้นการตรวจพบโรคตั้งแต่ระยะแรกจะช่วยให้สามารถหาวิธีรักษาเพื่อชะลอความรุนแรงของโรคได้
การวินิจฉัยโรคอัลไซเมอร์สามารถทำได้หลายวิธี เช่น การทำแบบสำรวจทางการแพทย์ การวิเคราะห์จากภาพถ่ายทางการแพทย์ เป็นต้น
งานวิจัยฉบับนี้จึงนำเสนอวิธีการจำแนกผู้ป่วยโรคอัลไซเมอร์จากภาพ PET
โดยใช้กลุ่มตัวอย่างของคนไทย
ขั้นตอนประกอบด้วย การแบ่งภาพสมองออกจากพื้นหลังโดยใช้ K-means
การหาคุณลักษณะเด่นของภาพโดยใช้การ์บอร์เวฟเล็ต
หลังจากนั้นหาค่าเฉลี่ยและค่าเบี่ยงเบนมาตรฐานเพื่อลดขนาดของข้อมูลลง
ขั้นตอนสุดท้ายคือจำแนกประเภทโดยการเรียนรู้ของเครื่อง ทดสอบการจำแนก 4 วิธีคือ ไอเกนเฟส ซัพพอร์ตเวกเตอร์แมชชีน โครงข่ายประสาทเทียมแบบสังวัฒนาการ และวิธีที่นำเสนอ
ผลลัพธ์ที่ได้จากการทดสอบเห็นว่าวิธีที่นำเสนอให้ค่าความถูกต้องมากถึงร้อยละ 87
ซึ่งเหมาะสมสำหรับจำแนกผู้ป่วยโรคอัลไซเมอร์จากกลุ่มคนปกติ
