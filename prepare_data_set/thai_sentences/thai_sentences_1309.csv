sentences
บทความนี้นำเสนอพฤติกรรมการยึดเหนี่ยวระหว่างคอนกรีตและแผ่นพอลิเมอร์เสริมเส้นใยคาร์บอน (CFRP) ซึ่งประกอบด้วย กำลังยึดเหนี่ยว ความยาวยึดเหนี่ยวประสิทธิผล ความสัมพันธ์ระหว่างหน่วยแรงยึดเหนี่ยวและการไถล และรูปแบบการวิบัติ
โดยทำการทดสอบรอยต่อรับแรงเฉือนระนาบเดียว
ตัวอย่างทดสอบ คือ คอนกรีตปริซึมมีขนาด 150×150×500 มม. ที่ยึดกับแผ่น CFRP ด้วยวัสดุประสาน
"โดยใช้ความยาวยึดเหนี่ยวที่แตกต่างกัน (100, 200, 300 และ 400 มม.)"
จากการศึกษาพบว่า การวิบัติจากการหลุดล่อนเกิดขึ้นที่เนื้อคอนกรีต
และสมการของ Fib14 ให้ผลทำนายความยาวยึดเหนี่ยวประสิทธิผลที่สอดคล้องกับผลการทดสอบ
นอกจากนั้น สมการของ ACI440.2R ทำนายค่าความเครียดของแผ่น CFRP ขณะเกิดการหลุดล่อนที่สูงกว่าค่าความเครียดที่วัดได้จากทุกตัวอย่างทดสอบ
และวิธีการสร้างความสัมพันธ์ระหว่างหน่วยแรงเฉือนและการไถลด้วยแบบจำลองของ Popovic
และแบบจำลองเชิงเส้นคู่มีแนวโน้มให้ค่าพลังงานต้านทานการแตกหักที่ผิวสัมผัสและกำลังยึดเหนี่ยวที่ใกล้เคียงกัน และสูงกว่าแนวทางของ Dai และคณะ (2005)
