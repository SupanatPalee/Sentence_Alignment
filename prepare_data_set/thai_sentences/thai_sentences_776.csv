sentences
งานวิจัยนี้มีวัตถุประสงค์เพื่อศึกษาปัจจัยสนับสนุนกระบวนการพัฒนาผลิตภัณฑ์นวัตกรรม
และสร้างข้อเสนอกระบวนการการพัฒนาผลิตภัณฑ์นวัตกรรมของบริษัทกรณีศึกษา ที่เป็นผู้ผลิตชิ้นส่วนยานยนต์แห่งหนึ่งเพื่อใช้เป็นแนวทางในการดำเนินงานให้เกิดการพัฒนาผลิตภัณฑ์นวัตกรรมภายในบริษัทได้อย่างมีประสิทธิภาพมากยิ่งขึ้น
ในงานวิจัยนี้ผู้วิจัย ทำการเก็บข้อมูลโดยใช้วิธีการศึกษาเชิงคุณภาพ และเชิงปริมาณ การรวบรวมข้อมูลจากแหล่งต่างๆ และด้วยวิธีการสัมภาษณ์เชิงลึก( In-depth interview) จากผู้ที่มีส่วนเกี่ยวข้องกับกระบวนการการพัฒนาผลิตภัณฑ์ของบริษัท
โดยกรอบแนวคิดการประเมินจากที่ผู้วิจัยได้ทำการศึกษาและทบทวนวรรณกรรมที่เกี่ยวข้อง
ผลการวิจัยพบว่า ผู้บริหารของบริษัทกรณีศึกษาให้การสนับสนุนมุ่งเน้นการพัฒนาผลิตภัณฑ์นวัตกรรม
การวางกลยุทธ์ให้เกิดการพัฒนาผลิตภัณฑ์ วัฒนธรรมสู่การเป็นองค์กรนวัตกรรม
และสนับสนุนจัดให้มีรูปแบบการทำงานร่วมกันระหว่างสายงาน
อีกทั้งการจัดสรรทรัพยากรให้เพียงพอต่อการดำเนินงาน
และพบช่องว่างในกระบวนการพัฒนาผลิตภัณฑ์นวัตกรรม  คือ กระบวนการการใช้ความคิดสร้างสรรค์สู่การสร้างนวัตกรรม กระบวนการสร้างนวัตกรรม รวมถึงการจัดการนวัตกรรมที่มุ่งเน้นลูกค้าและตลาด
ทางผู้วิจัยจึงนำเสนอกรอบการทำงานการสร้างผลิตภัณฑ์นวัตกรรมที่เรียกว่า “The Fugle Innovation Process” ที่เป็นกรอบการทำงานที่แสดงเห็นถึงกระบวนการทำงานตั้งแต่ การชี้บ่งแนวคิด การประเมินแนวคิด การพัฒนาแนวคิดสู่การทำให้เกิดขึ้นจริง
และนำไปสู่การใช้ประโยชน์เชิงพาณิชย์ บนพื้นฐานการพิจารณาบริบททั้งภายในและภายนอก รวมถึงการสนับสนุนจากทั้งในส่วนของกลยุทธ์ การจัดการความรู้ การจัดองค์กร และการส่งเสริมวัฒนธรรมองค์กรนวัตกรรม
เพื่อสนับสนุนให้เกิดการดำเนินงานกระบวนการพัฒนาผลิตภัณฑ์นวัตกรรมให้มีประสิทธิภาพอย่างต่อเนื่องและยั่งยืนต่อไป
