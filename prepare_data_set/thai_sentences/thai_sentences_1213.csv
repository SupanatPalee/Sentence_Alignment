sentences
การลุกไหม้ได้เองของแกลบข้าวเป็นปัจจัยหนึ่งที่เป็นความเสี่ยงในการเกิดอัคคีภัย
การศึกษานี้มีวัตถุประสงค์เพื่อวิเคราะห์การติดไฟขึ้นเองของแกลบข้าว
โดยเปรียบเทียบอัตราส่วนระหว่างพลังงานเคมีเนื่องจากการเผาไหม้ต่อพลังงานความร้อนที่สูญเสียไปเนื่องจากการนำความร้อนของแกลบข้าว
และเพื่อประเมินหาขนาดการจัดเก็บแกลบข้าวที่ปลอดภัยไม่เกิดการลุกไหม้ด้วยตัวเอง
โดยใช้ทฤษฎีของ Frank-Kamenetskii
"ในการทดลองได้บรรจุตัวอย่างแกลบข้าวลงในภาชนะรูปทรงลูกบาศก์มีความยาวด้าน 8, 9 และ 10 เซนติเมตร"
โดยนำตัวอย่างแกลบข้าวไปอบในเตาอบแบบลมร้อนจนถึงอุณหภูมิที่ทดสอบจากการคำนวณข้อมูลที่ได้จากการทดลองพบว่าค่า E/̅ เท่ากับ 8850 K และค่า Ahc/k เท่ากับ 6.58 × 1012 K/m2
แล้วนำผลการคำนวณค่าตัวเลข Damkoler มาเปรียบเทียบกับค่า Damkoler วิกฤต
หากค่าตัวเลข Damkoler มากกว่าค่า Damkoler วิกฤต
หมายความว่าเชื้อเพลิงสามารถเกิดการลุกไหม้ได้เองแบบสพอนเทเนียสได้
ผลจากการศึกษาได้คำนวณหาค่า Damkoler
เพื่อประเมินขนาดการจัดเก็บกองแกลบข้าวที่ปลอดภัยในลักษณะรูปทรงกระบอกและรูปทรงกล่องสี่เหลี่ยม
โดยพิจารณาเงื่อนไขสภาวะจัดเก็บแกลบข้าวจากโรงสีแห่งหนึ่งซึ่งมีอุณหภูมิในพื้นที่สูงสุดเท่ากับ 39.9°C
