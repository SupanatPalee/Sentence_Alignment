sentences
งานวิจัยนี้มีวัตถุประสงค์เพื่อลดของเสียในกระบวนการผลิตสายสวนหลอดเลือดหัวใจ (PTCA Guide Wire) ที่เกิดจากกระบวนการขัดโดยใช้วิธีการออกแบบการทดลองด้วยวิธีแฟคทอเรียลแบบ 2k ที่ระดับนัยสำคัญ 0.05
เพื่อหาปัจจัยที่เหมาะสมที่สุดของเครื่องขัดที่ทำให้เส้นผ่านศูนย์กลางหลังการขัดมีค่าตามที่แผนกควบคุมคุณภาพกำหนดไว้คือ  0.061 มิลลิเมตร
ซึ่งมีตัวแปรต้นเป็นปัจจัยควบคุมได้ทั้งหมด 3 ปัจจัย ได้แก่ ความดัน มุม และกระดาษทราย
แต่ละปัจจัยแบ่งออกเป็น 2 ระดับ
ทำการทดลองซ้ำ 5 ครั้ง
ผลการวิจัยพบว่า ปัจจัยทั้ง 3 และปัจจัยร่วมทั้งหมดมีผลต่อเส้นผ่านศูนย์กลาง
ระดับปัจจัยที่เหมาะสมต่อเส้นผ่านศูนย์กลาง คือ ความดัน 6.50 บาร์ มุมในการขัด 10.0667 องศา และกระดาษทราย Extra-fine
ผู้วิจัยยืนยันผลการทดลองด้วยการทดสอบ T-test กับเส้นลวดที่ถูกขัดภายใต้ปัจจัยดังกล่าวจำนวน 20 เส้น
ผลคือขนาดเส้นผ่านศูนย์กลางมีค่า 0.061 ที่ระดับนัยสำคัญ 0.05
เมื่อนำค่าระดับปัจจัยที่ได้มากำหนดเป็นค่ามาตรฐานและใช้ในการผลิตจริง
พบว่าของเสียหลังงานวิจัยลดลง 95 ชิ้น จากเดิมที่มีของเสีย 108 ชิ้น คิดเป็นร้อยละ 87.96
