sentences
บทความนี้นำเสนอการพัฒนาการเรียนการสอนส่วนปฏิบัติการเสริมในรายวิชาการสื่อสารข้อมูล
โดยใช้ผลลัพธ์ผู้เรียนเป็นฐาน
มีวัตถุประสงค์เพื่อให้ผู้เรียนเข้าใจลำดับขั้นตอนการสื่อสารและเป็นพื้นฐานในการเรียนวิชาเครือข่ายคอมพิวเตอร์และการจัดการ
โดยใช้โปรแกรมดักจับข้อมูลแบบเวลาจริง
ทำการดักจับข้อมูลจากแอพพลิเคชันที่ผู้เรียนใช้งานในชีวิตประจำวัน
รวมถึงให้ผู้เรียนเข้าใจรูปแบบการจัดเฟรมข้อมูลตามมาตรฐานต่างๆ ที่รับส่งภายในเครือข่ายอินเทอร์เน็ตปัจจุบัน
"นอกจากนี้มีการใช้โปรแกรมจำลองเครือข่ายในการสร้างเครือข่ายขนาดเล็กเพื่อให้ผู้เรียนเรียนรู้พารามิเตอร์ที่สำคัญในการสื่อสาร เช่น IP Address , Subnet Mask, Default Gateway และหมายเลข DNS Server เป็นต้น"
ซึ่งผู้เรียนสามารถนำไปประยุกต์ใช้ในการเชื่อมต่อเครือข่ายต่างๆ ในชีวิตประจำวันได้อีกด้วย
การพัฒนาส่วนปฏิบัติการเสริมนี้ทำให้ผู้เรียนได้เห็นภาพการสื่อสารอย่างแท้จริงนอกเหนือจากทฤษฏี
ผลการประเมินผลลัพธ์การเรียนรู้ส่วนคะแนนปฏิบัติการในรายวิชาการสื่อสารข้อมูลแสดงให้เห็นว่า นักศึกษาที่ได้คะแนนปฏิบัติการมากกว่า 50% มีจำนวนเพิ่มขึ้น และ Class Average ในรายวิชาเครือข่ายคอมพิวเตอร์และการจัดการเพิ่มขึ้น
แสดงให้เห็นว่า การพัฒนาเนื้อหาส่วนปฏิบัติการเป็นการปูพื้นฐานองค์ความรู้ให้แก่ผู้เรียนได้อย่างดีในการเรียนรายวิชาขั้นสูง
