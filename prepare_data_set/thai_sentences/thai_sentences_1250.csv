sentences
จุดอ่อนหนึ่งของการบริหารงานสร้างถนนคือขาดการจัดการงานบำรุงรักษาเครื่องจักร
กรณีศึกษานี้พบว่าเมื่อเครื่องจักรที่ใช้ในงานสร้างถนนมีอาการผิดปกติเรื้อรังแต่ไม่มีการแก้ไขจึงเกิดการเสียหายรุนแรงมากขึ้นจนกระทั่งทำงานไม่ได้
เมื่อทำการวิเคราะห์หาสาเหตุของความอ่อนแอในการจัดการงานบำรุงรักษา
พบว่าเกิดจากสามสาเหตุหลักได้แก่ (1) ขาดการจัดการงานบำรุงรักษาในระดับปฏิบัติการ
(2) บุคลากรขาดทัศนคติที่ดีต่อการบำรุงรักษา
และ (3) ขาดระบบรายงานการบำรุงรักษา
งานวิจัยนี้จึงนำการบำรุงรักษาด้วยตนเองและระบบรายงานการบำรุงรักษามาประยุกต์ใช้
ในการดำเนินงานได้นำหลักการมีส่วนร่วมมาช่วยเสริมความร่วมมือ สร้างความรู้และทัศนคติที่ดีต่องานบำรุงรักษา
ระหว่างการดำเนินงานวิจัยได้จัดให้มีการรายงานเพื่อการติดตามการเปลี่ยนแปลงประจำสัปดาห์อย่างต่อเนื่อง
เมื่อระยะเวลาผ่านไปหนึ่งปีกับหกเดือนจึงพบว่าพนักงานระดับปฏิบัติการมีทัศนคติที่ดีต่อการบำรุงรักษา
จำนวนครั้งของการขัดข้องของเครื่องจักรที่ต้องหยุดงานเกินสามวันมีค่าลดลงเฉลี่ย 52%
ความพร้อมใช้งานมีค่าเพิ่มขึ้นเฉลี่ย 29%
นอกจากนี้ค่าใช้จ่ายของการซ่อมเครื่องจักรลดลงถึง 86%
