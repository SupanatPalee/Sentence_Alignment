sentences
ในปัจจุบันประเทศไทยกำลังเผชิญกับการลักลอบปล่อยน้ำเสียที่มีการปนเปื้อนโลหะหนักสู่ธรรมชาติ
ซึ่งโลหะหนักไม่สามารถย่อยสลายได้ตามธรรมชาติ
สามารถสะสมอยู่ในคน สัตว์ และพืช
และทำให้เกิดเป็นมลพิษทางดินและน้ำ
เมื่อได้รับเข้าไปในปริมาณมากอาจส่งผลต่อร่างกายได้
"ดังนั้น ในงานวิจัยนี้ได้ทำการศึกษาเกี่ยวกับการดูดซับโลหะหนัก 2 ชนิด ประกอบด้วย ทองแดงและสังกะสี ด้วยดินเหนียวเบนโทไนท์ผสมกับซีเมนต์และวัสดุปอซโซลาน 6 ชนิด ประกอบด้วย 1) เถ้าหนัก, 2) เถ้าลอย, 3) เถ้าแกลบ, 4) ดินขาวเผา, 5) ตะกรันเหล็กบด"
และ
6) ซิลิกาฟูม  ซึ่งใช้วิธีการทดสอบแบบกะ
วัสดุเหล่านี้ถูกนำมาวิเคราะห์หาองค์ประกอบทางเคมีและคุณสมบัติพื้นฐานของดิน
โดยพารามิเตอร์ที่มีต่อการดูดซับคือ ความเข้มข้นเริ่มต้นและเวลาในการดูดซับ
จากผลการทดสอบพบว่า
การดูดซับเริ่มเข้าสู่สมดุลที่เวลา 48 ชั่วโมง แบบจำลองไอโซเทอร์มการดูดซับของแลงเมียร์ สามารถอธิบายพฤติกรรมการดูดซับนี้ได้ดี
ซึ่งสามารถเรียงลำดับจากมากไปน้อย คือ ดินเหนียวเบนโทไนท์ผสมกับซีเมนต์ > เถ้าลอย > เถ้าหนัก > ตะกรันเหล็กบด > ดินขาวเผา > ซิลิกาฟูม > เถ้าแกลบ ตามลำดับ
