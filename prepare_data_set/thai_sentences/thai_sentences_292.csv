sentences
ปัจจุบันโรงพยาบาลหลาย ๆ แห่งได้ประสบปัญหากับการจัดตารางการรักษาอันเนื่องมาจากการเพิ่มขึ้นของผู้ป่วย ทรัพยากรที่จำกัดและขั้นตอนที่หลากหลายในระบบ
เช่นเดียวกับการรักษาผู้ป่วยโรคปากแหว่งเพดานโหว่ในประเทศไทยที่ยังคงประสบปัญหาการจัดตารางการรักษาที่มีสาเหตุมาจากการรักษาที่ซับซ้อนและกระบวนการรักษาที่ยาวนาน
จากสถานการณ์เหล่านี้ในประเทศไทยงานวิจัยชิ้นนี้จึงมีความประสงค์ที่จะนำเสนอรูปแบบจำลองโปรแกรมเชิงเส้นจำนวนเต็มแบบผสมสำหรับปัญหาการจัดตารางรักษาโรคปากแหว่งเพดานโหว่
ซึ่งผู้ป่วยจะถูกกำหนดให้ทำการรักษาตามเวลาที่เหมาะสมภายใต้ข้อจำกัดต่าง ๆ ของหัตถการและโรงพยาบาล
ในขั้นตอนแรกรูปแบบจำลองทางคณิตศาสตร์ได้ถูกทำการเปรียบเทียบกับรูปแบบจำลองที่ได้ถูกนำเสนอมาก่อนหน้านี้
จากการเปรียบเทียบพบว่ารูปแบบที่นำเสนอนั้นมีประสิทธิภาพที่เหนือกว่ารูปแบบที่นำเสนอมาก่อนแล้วทั้งในส่วนของเวลาที่ใช้ในการแก้ไขปัญหาและจำนวนของตัวแปร
จากนั้นรูปแบบจำลองที่ได้ถูกนำเสนอนั้นได้ถูกทำการพัฒนาภายใต้เงื่อนไขที่หลากหลาย อาทิเช่น ข้อจำกัดของกำลังการรักษา อายุการรักษา โรงพยาบาลหลายแห่ง เงื่อนไขของแพทย์ และช่วงเวลาการรักษาหลายช่วง
ยิ่งไปกว่านั้นรูปแบบที่ได้พัฒนาขึ้นมานั้นยังได้ทำการพิจารณาวัตถุประสงค์ถึง 3 ประการ
อันประกอบด้วย ระยะทางที่สั้นที่สุดระหว่างที่อยู่ของผู้ป่วยและโรงพยาบาล ค่าคะแนนความชื่นชอบต่อโรงพยาบาลที่มากที่สุด และระยะเวลาเสร็จสิ้นโดยรวมที่สั้นที่สุด
โดยทั้งสามวัตถุประสงค์นี้ได้ถูกทำการสร้างให้อยู่ในรูปแบบเพียงหนึ่งวัตถุประสงค์ด้วยการใช้วิธีการปรับแบบถ่วงน้ำหนัก
ตัวแบบจำลองที่พัฒนาแล้วนั้นได้ทำการตรวจสอบความถูกต้องโดยการแก้ปัญหาขนาดเล็ก
จากนั้นนำแบบจำลองดังกล่าวมาประยุกต์ใช้กับปัญหาในกรณีจริงขนาดเล็ก
จากการวิเคราะห์ผลพบว่ารูปแบบทางคณิตศาสตร์ที่ได้นำเสนอนั้นสามารถทำการจัดตารางได้อย่างเหมาะสมภายใต้เงื่อนไขและกระบวนการที่กำหนดในเวลาอันสั้น
งานวิจัยนี้จะเป็นประโยชน์อย่างสูงในการช่วยเหลือแพทย์และพยาบาลในการจัดตารางรักษาสำหรับผู้ป่วยโรคปากแหว่งเพดานโหว่ในประเทศไทยได้เป็นอย่างดี
