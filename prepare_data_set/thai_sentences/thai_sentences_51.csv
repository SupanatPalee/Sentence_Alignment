sentences
ปัญหาหนึ่งในการรอรับบริการสาธารณสุขในโรงพยาบาล คือ
ผู้ป่วย
ต้องนั่งรอดูลำดับคิวของตน
จึงทำให้ไม่สามารถไปจุดต่างๆ ได้
ถึงแม้ในปัจจุบัน ได้มีการพัฒนาแอปพลิเคชั่นบนสมาร์ทโฟน
แต่ระบบดังกล่าว ไม่สามารถใช้งานได้กับทุกคน
ดังนั้น วัตถุประสงค์หลักของโครงการวิจัยนี้ คือ เพื่อออกแบบและพัฒนาระบบคิวที่สามารถแจ้งเตือนลำดับคิวผ่านเครือข่ายไร้สาย
ผู้ป่วยสามารถพกพาหรือสวมใส่เพื่อไปทำกิจกรรมต่างๆ ได้
โดยไม่จำเป็นต้องนั่งรอคิว
ระบบนี้ ประกอบด้วย 3 ส่วน คือ ส่วนที่ 1 อุปกรณ์แสดงคิวแบบสวมใส่ได้ ซึ่งถูกออกแบบให้เป็นลักษณะสายรัดข้อมือ มีราคาถูก ขนาดเล็กพกพาได้สะดวก
ใช้ Node MCU ในการเชื่อมต่อรับข้อมูลลำดับคิวและแสดงผลสถานะคิวผ่านทางหลอดไฟแอลอีดีและเสียง
ส่วนที่ 2 คือ ปุ่มกดเรียกคิว
เมื่อปุ่มถูกกด
จะแจ้งไปยังส่วนที่ 3 ตัวควบคุมและจัดลำดับคิว
เพื่อประมวลผลและส่งข้อมูลไปยังส่วนคิวแบบสวมใส่ได้
ผลการทดลองพบว่า ระบบจัดลำดับคิวนี้ สามารถทำงานได้ตามที่ออกแบบไว้ ทั้งกรณีทดสอบแบบจำลองสถานการณ์และทดสอบจริง ณ ศูนย์บริการทางการแพทย์ มหาวิทยาลัยมหาสารคาม
ดังนั้น ระบบที่พัฒนาขึ้นนี้ ช่วยอำนวยความสะดวกให้กับผู้ป่วยสามารถออกไปทำกิจกรรมอย่างอื่นได้ ในระหว่างที่รอคิว
