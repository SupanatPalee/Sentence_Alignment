sentences
ทุกปีมีการปล่อยน้ำเสียจากกระบวนการทางอุตสาหกรรมจำนวนมากลงสู่แม่น้ำโดยไม่มีการบำบัด
น้ำเสียเหล่านี้มักปนเปื้อนไปด้วยโลหะหนักในปริมาณที่สูง
การดูดซับเป็นหนึ่งในวิธีการกำจัดโลหะหนักที่ประหยัดและมีความสะดวกในการดำเนินงาน
ดินเหนียวเป็นดินที่ประสิทธิภาพในการดูดซับสูงและราคาไม่แพง
ในงานวิจัยนี้ได้เลือกใช้ดินเหนียวเบนโทไนท์ผสมกับวัสดุผสมเพิ่ม 7 ชนิดประกอบด้วย 1) ซีเมนต์ 2) เถ้าลอย 3) เถ้าหนัก
4) ซิลิกาฟูม
5) ดินขาวเผา
6) ตะกรันเตาถลุงเหล็กบด และ 7) เถ้าแกลบ มาทำการศึกษาการดูดซับของนิกเกิลและสังกะสี
ด้วยการทดสอบแบบต่อเนื่อง เป็นการทดสอบการดูดซับโลหะหนักโดยการจำลองสภาวะจริงของกระบวนการดูดซับในชั้นดิน
การทดลองแบ่งเป็น 3 วัฏจักร
วัฏจักรแรกเป็นการปล่อยสารละลายโลหะหนักผ่านแบบจำลองตัวอย่าง
แล้วปล่อยน้ำกลั่นไปยังแบบจำลองด้วยอัตราการไหลอย่างต่อเนื่องในวัฏจักรที่สอง
สองขั้นตอนนี้สามารถจำลองสภาพจริงของการปล่อยนิกเกิลและสังกะสีในน้ำเสียลงสู่ดินและถูกชะล้างด้วยฝน
ในวัฏจักรที่สามทำการปล่อยสารละลายโลหะหนักผ่านแบบจำลองตัวอย่างอีกครั้งเพื่อจำลองการดูดซับหลังจากการชะล้าง
พฤติกรรมการดูดซับในการศึกษานี้สามารถแสดงให้เห็นในเส้นโค้งเบรกทรู (Breakthrough Curves) ซึ่งเป็นกราฟความสัมพันธ์ระหว่างเวลาที่ทดสอบ (t) และอัตราส่วนของความเข้มข้นสุดท้ายต่อความเข้มข้นเริ่มต้นของสารละลาย (C / C0)
ซึ่งสามารถอธิบายพฤติกรรมของการดูดซับในแต่ละวัฏจักรได้และสามารถคำนวนหาค่าแฟคเตอร์การหน่วง (R) และสัมประสิทธิการแพร่ (D)
"จากการศึกษานี้พบว่าเบนโทไนท์ผสมวัสดุผสมเพิ่มมีความสามารถในการดูดซับสังกะสีได้ดีกว่านิกเกิล เบนโทไนท์ผสมกับซีเมนต์มีประสิทธิภาพในการดูดซับนิกเกิลและสังกะสีสูงสุดตามด้วยเถ้าลอย, เถ้าหนัก,ซิลิกาฟูม, เตาถลุงเหล็กบด, ดินขาวเผา, เถ้าแกลบ ตามลำดับ"
โดยที่เบนโทไนท์ผสมกับซีเมนต์มีค่า
แฟคเตอร์การหน่วงมากกว่าเบนโทไนท์ 1.44 เท่า และสัมประสิทธิการแพร่น้อยกว่า 4 เท่า
ส่วนวัสดุอื่นๆเมื่อผสมกับเบนโทไนท์จะทำให้ประสิทธิภาพในการดูดซับลดลงและกระบวนการชะล้างสามารถเกิดขึ้นได้ในวัฏจักรที่ 2 เพียงเล็กน้อยเท่านั้น
