sentences
การวิจัยครั้งนี้มีวัตถุประสงค์เพื่อทดสอบและศึกษาตัวแปร ได้แก่ ความเร็วของอากาศร้อน อัตราการป้อนวัสดุ อุณหภูมิอบแห้ง และความดันสูญเสียในท่ออบแห้ง ที่มีอิทธิพลต่อการเปลี่ยนแปลงความชื้นของการอบแห้ง
ข้าวเปลือก มันสำปะหลังที่มีลักษณะเป็นเม็ดเล็ก ข้าวโพด เมล็ดถั่วลิสง ด้วยเครื่องอบแห้งขณะที่มีการขนถ่ายวัสดุในท่อเกลียวแนวตั้ง ร่วมกับพลังงานความร้อนจากขดลวดความร้อน
โดยใช้ลมเป็นพาหะ รวมถึงการใช้พลังงานของการอบแห้งของผลผลิตทางการเกษตรดังกล่าว
จากการศึกษาพบว่า ที่ค่าความเชื่อมั่น 95 % ความดันสูญเสียรวมของการไหลของวัสดุในท่อเกลียวแนวตั้งทั้ง 4 ชนิด มีแนวโน้มเพิ่มขึ้น
เมื่อความเร็วของลมมีค่าเพิ่มขึ้น
นอกจากนี้ที่ความเร็วของลมมีค่าคงที่เท่ากันที่อัตราการป้อนวัสดุเพิ่มขึ้นจะมีความดันสูญเสียเพิ่มขึ้น ที่อัตราการป้อนวัสดุคงที่ อุณหภูมิอบแห้งมีค่าเพิ่มขึ้น
ทำให้การเปลี่ยนแปลงความชื้นมีแนวโน้มเพิ่มขึ้นเหมือนกันของวัสดุทั้ง 4 ชนิด
จากการศึกษาที่อัตราการป้อนวัสดุต่ำสุดเท่ากับ 0.03 kg/s อุณหภูมิการอบแห้งเท่ากับ 90 ๐C ความเร็วลมเท่ากับ 20 m/s
การเปลี่ยนแปลงความชื้นมีค่ามากที่สุดเท่ากับ 7.73 % (w.b) และการใช้พลังสำหรับการอบแห้งมีค่าเท่ากับ 4.09 MJ/kgwater สำหรับข้าวเปลือก และมันสำปะหลัง มีค่าเท่ากับ 13.16 % (w.b) และเท่ากับ 1.39 MJ/kgwater สำหรับข้าวโพดและถั่วลิสง ที่อัตราการขนถ่ายวัสดุต่ำสุดเท่ากับ 0.03 kg/s
อุณหภูมิอบแห้งสูงสุดเท่ากับ 70 ๐C ความเร็วลมเท่ากับ 20 m/s มีการเปลี่ยนแปลงความชื้นสูงสุดเท่ากับ 2.64 % (มาตรฐานเปียก) และ 2.04 % (w.b) และการใช้พลังงานของการอบแห้งต่ำสุด เท่ากับ 6.94 MJ/kgwater และ 8.99 MJ/kgwater ตามลำดับ
นอกจากนี้ยังพบว่าเมื่อวัสดุทั้ง 4 ชนิดอยู่ในระบบนาน
จะทำให้วัสดุมีการแตกหักมากขึ้น
