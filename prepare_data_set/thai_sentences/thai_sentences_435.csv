sentences
งานวิจัยนี้มีวัตถุประสงค์เพื่อเพิ่มประสิทธิภาพกระบวนการผลิตชิ้นส่วนรถแทรกเตอร์ ชิ้นงานหน้าแปลน รุ่น RX 175-E
จากการศึกษาขั้นตอนการผลิตชิ้นงานหน้าแปลน รุ่น RX 175-E ประกอบด้วย 3 ขั้นตอนหลักคือ ขั้นตอนที่ 1 ปั๊มเจาะรูชิ้นงานขนาด 74 มิลลิเมตร จำนวน 1 รู
ขั้นตอนที่ 2 ปั๊มเจาะรูชิ้นงานขนาด 13 มิลลิเมตร จำนวน 12 รู และขั้นตอนที่ 3 ปั๊มตัดขอบชิ้นงานให้ได้ขนาด 200 มิลลิเมตร
เมื่อทำการศึกษาสาเหตุและวิเคราะห์ปัญหาขั้นตอนการผลิตด้วยเทคนิควิศวกรรมอุตสาหการ ได้แก่ แผนภูมิกระบวนการผลิต การศึกษาเวลา แผนภูมิการวิเคราะห์การไหล แผนภาพเหตุและผล หลักการ ECRS หลักการตั้งคำถาม 5W 1H หลักการ PDCA และการปรับปรุงแบบไคเซ็น
พบว่าปัญหาเกิดขึ้นในขั้นตอนที่ 2
ซึ่งใช้เวลาในการผลิตนานที่สุด
จึงทำปรับปรุงการผลิตโดยออกแบบสร้างแม่พิมพ์ปั๊มโลหะของชิ้นงานหน้าแปลน รุ่น RX 175-E
ผลจากการปรับปรุงกระบวนการผลิตในขั้นตอนที่ 2
ทำให้สามารถปั๊มเจาะรูชิ้นงานจำนวน 12 รู ได้ใน 1 ครั้ง
จากเดิมที่ต้องปั๊มเจาะรูชิ้นงาน 2 ครั้ง เพิ่มประสิทธิภาพในการผลิตโดยลดกระบวนการทำงาน
"จากเดิมใช้เวลาในการผลิต 15 วินาทีต่อชิ้น ลดเวลาลงเหลือ 9 วินาทีต่อชิ้น เพิ่มผลผลิตได้ 150 ชิ้นต่อชั่วโมงหรือ 2,215 ชิ้นต่อวัน คิดเป็นร้อยละ 15.36"
ผลลัพธ์ที่ได้ทำให้ต้นทุนการผลิตลดลง
และสามารถคืนทุนได้ในระยะเวลา 1 ปี
