sentences
บทความนี้มุ่งเน้นศึกษาพฤติกรรมต้านทานแรงเฉือนของดินทรายที่เพิ่มแรงยึดเกาะด้วยยางพารา
"โดยการผสมตัวอย่างทรายกับยางพารา ในปริมาณต่างกัน 5 อัตราส่วน ประกอบด้วย ยางพาราร้อยละ 5, 10, 15, 20 และ 30"
โดยน้ำหนักของทรายแห้ง ชุดทดสอบแรงเฉือนโดยตรงถูกใช้ในการศึกษาผลของปริมาณยางพาราต่อค่ากำลังเฉือน และพฤติกรรมไดเลชั่นของตัวอย่างทรายผสมยางพารา
รวมถึงตรวจสอบโครงสร้างจุลภาคด้วยกล้องจุลทรรศน์อิเล็กตรอนแบบส่องกราด (SEM)
ผลการศึกษาพบว่า พฤติกรรมขณะรับแรงเฉือนของตัวอย่างทรายเปลี่ยนรูปแบบเป็นวัสดุเหนียว
ผลวิเคราะห์จาก SEM แสดงให้เห็นการแทนที่ช่องว่างด้วยอนุภาคของยางพาราในรูปแบบของการเคลือบและการยึดล็อคกันระหว่างเม็ดทราย
ระดับการปรับปรุงของค่าอัตราส่วนความเค้นและพารามิเตอร์กำลังเฉือนที่เป็นฟังค์ชั่นกับปริมาณยางพาราที่เปลี่ยนไป บ่งชี้ว่ายางพาราสามารถช่วยปรับปรุงกำลังเฉือนของทรายได้เป็นอย่างดี
