sentences
บทความวิจัยนี้มีวัตถุประสงค์เพื่อประยุกต์การนำอินเทอร์เน็ตเพื่อสรรพสิ่ง มาใช้ในการควบคุมระบบรดน้ำในแปลงผักพร้อมทั้งแสดงผลผ่านคลาวด์แพลตฟอร์ม NETPIE
โดยมีพารามิเตอร์ต่าง ๆ ที่เกี่ยวข้อง ได้แก่ การทำงานของระบบ  อุณหภูมิ ความชื้นสัมพัทธ์ในอากาศ ความชื้นในดินและการเกิดฝนบริเวณแปลง
ระบบมีขั้นตอนการทำงานแบ่งออกเป็น 2 ส่วน คือ 1. การทำงานในสภาพอากาศปรกติ
ระบบจะสั่งเปิดวาล์วรดน้ำไล่เรียงทีละแปลง
เพื่อช่วยลดค่าใช้จ่ายที่เกิดจากการใช้ปั๊มน้ำที่มีกำลังสูง
กำหนดให้ทำงานวันละ 3 รอบ
แต่ละรอบสามารถกำหนดให้ทำงานได้ตั้งแต่ 5 – 30 นาที
2. ในกรณีที่เกิดฝนตก ในช่วงก่อนระบบทำงาน 15 นาที หรือช่วงระบบทำงานและมีค่าความชื้นสัมพัทธ์ในอากาศเกินร้อยละ 90
ระบบรดน้ำจะหยุดทำงาน
หรือหากต้องการ เปิด - ปิด ระบบการให้น้ำที่อยู่ภายนอกจากเงื่อนไขที่กำหนด
สามารถสั่งผ่านจากเว็บแอปพลิเคชันออกแบบให้ใช้งานได้ง่าย
ผลการเก็บข้อมูลการทำงานของระบบและแสดงผลผ่านคลาวด์แพลตฟอร์ม NETPIE จำนวน 3 รอบ ๆ ละ 5 วัน
รวมจำนวนที่ทำการเก็บข้อมูลทั้งสิ้น 15 ครั้ง
พบว่าระบบมีความถูกต้องในการทำงานคิดเป็นร้อยละ 93.33
