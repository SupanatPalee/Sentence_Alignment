sentences
งานวิจัยนี้ได้ทำการศึกษาคุณสมบัติทางกลและกายภาพของจีโอโพลิเมอร์มอร์ต้าร์และซีเมนต์มอร์ต้าร์เสริมเส้นใยป่านศรนารายณ์ (Sisal fiber)
"โดยเส้นใยใช้อัตราส่วนร้อยละ 0 (จีโอโพลิเมอร์มอร์ต้าร์ควบคุม), 0.50, 0.75 และ 1.00"
โดยปริมาตรสำหรับจีโอโพลิเมอร์มอร์ต้าร์; ร้อยละ 0 (ซีเมนต์มอร์ต้าร์ควบคุม) และ 0.75
"โดยปริมาตรสำหรับซีเมนต์มอร์ต้าร์ ทดสอบคุณสมบัติทางกลและทางกายภาพ ได้แก่ การไหลแผ่, กำลังอัด, กำลังดึงผ่าซีก, กำลังดัด, อัตราส่วนโพรงอากาศ, การดูดซึมน้ำ, ความหนาแน่น และความเร็วคลื่นความถี่สูงผ่านก้อนตัวอย่าง ผลทดสอบพบว่าการใช้เส้นใยป่านศรนารายณ์ทำให้ค่าการไหลแผ่ของจีโอโพลิเมอร์มอร์ต้าร์และซีเมนต์มอร์ต้าร์ลดลง ขณะที่กำลังอัดของจีโอโพลิเมอร์มอร์ต้าร์สูงขึ้นร้อยละ 9-14"
เมื่อเปรียบเทียบกับจีโอโพลิเมอร์มอร์ต้าร์ควบคุม การใช้เส้นใยในอัตราส่วนร้อยละ 1.00 โดยปริมาตร ทำให้จีโอโพลิเมอร์มอร์ต้าร์มีกำลังดึงผ่าซีกและกำลังดัดสูงที่สุดเท่ากับ 34 กก./ตร.ซม.และ 67 กก./ตร.ซม. หรือคิดเป็นร้อยละ 79 และ 109 ตามลำดับเมื่อเปรียบเทียบกับจีโอโพลิเมอร์มอร์ต้าร์ควบคุม
ส่วนซีเมนต์มอร์ต้าร์ที่ใช้เสริมเส้นใยที่อัตราส่วนร้อยละ 0.75 ให้ค่ากำลังอัดใกล้เคียงกับซีเมนต์มอร์ต้าร์ควบคุมและสูงกว่าเล็กน้อยเมื่อเปรียบเทียบกับจีโอโพลิเมอร์มอร์ต้าร์ที่ใช้เส้นใยเท่ากัน ค่ากำลังดึงผ่าซีกและกำลังดัดมีค่าสูงขึ้นเช่นเดียวกับจีโอโพลิเมอร์มอร์ต้าร์
นอกจากนี้ยังพบว่าการใช้เส้นใยจะส่งผลให้อัตราส่วนโพรงอากาศและการดูดซึมน้ำของจีโอโพลิเมอร์มอร์ต้าร์และซีเมนต์มอร์ต้าร์มีแนวโน้มเพิ่มขึ้นด้วย
