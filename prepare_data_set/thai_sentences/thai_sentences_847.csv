sentences
ในบทความวิจัยนี้ มีวัตถุประสงค์เพื่อการศึกษาความสามารถการเปียกและโครงสร้างจุลภาคของโลหะบัดกรีไร้สารตะกั่ว SAC305 และ SAC305-0.5In บนวัสดุฐานทองแดง
"โดยทดสอบจุดหลอมเหลวของโลหะบัดกรีไร้สารตะกั่วด้วย Differential Scanning Calorimetric (DSC, NETZSCH, DSC 200 F3 Maia)"
และทดสอบความสามารถการเปียกด้วยวิธี Sessile drop
เพื่อหาความสัมพันธ์ของ ตัวประกอบการกระจายตัว อัตราส่วนการกระจายตัว พื้นที่การกระจายตัว และมุมสัมผัส ของโลหะบัดกรีไร้สารตะกั่วที่พัฒนาขึ้นกับตัวควบคุม
"โดยได้ศึกษาที่ 2 ตัวแปร 3 ระดับ คือ ที่อุณหภูมิการบัดกรี 240, 260 และ 300 °C และเวลาการบัดกรี 20, 30 และ 60 s"
ผลการทดลองพบว่า
เมื่อเติมธาตุเจืออินเดียม 0.5 wt.% ในโลหะบัดกรีไร้สารตะกั่วชนิด SAC305 จุดหลอมเหลวลดลง 3.8 °C
นอกจากนี้ ค่าเฉลี่ยของตัวประกอบการกระจายตัว และอัตราส่วนการกระจายตัวมีค่าเพิ่มขึ้นแปรตามอุณหภูมิการบัดกรีที่เพิ่มขึ้น
โดยมีค่าเฉลี่ยสูงสุดเท่ากับ 91.25±0.53% และ 7.75±0.34 เท่า ตามลำดับ
ในทางตรงกันข้าม ค่าเฉลี่ยมุมสัมผัสของ SAC305-0.5In บนวัสดุฐานทองแดง มีค่าเฉลี่ยลดลงเมื่ออุณหภูมิการบัดกรีเพิ่มขึ้น โดยมีค่ามุมสัมผัสต่าสุดเท่ากับ 19.88±1.29 ° ที่อุณหภูมิการบัดกรี 300 °C ที่เวลาการบัดกรี 30 s และมีความสามารถการเปียกที่ดี
นอกจากนี้ พบว่า ชั้นความหนาของสารประกอบเชิงโลหะมีความหนาเพิ่มขึ้นเมื่ออุณหภูมิการบัดกรีเพื่มขึ้นและเกิดเฟส Cu6Sn5
