sentences
งานวิจัยนี้มีวัตถุประสงค์เพื่อศึกษาและปรับปรุงกระบวนการประกอบปะเก็นโลหะ ของบริษัทกรณีศึกษาแห่งหนึ่ง
ซึ่งอยู่ในกลุ่มบริษัทขนาดกลางและขนาดย่อม (SMEs) ผลิตชิ้นส่วนยานยนต์เป็นหลัก
โดยบริษัทผลิตสินค้าเป็นแบบตามคำสั่งซื้อของลูกค้า (Make to order)
ซึ่งมีผลิตภัณฑ์ที่หลากหลาย
จากการเก็บข้อมูลเบื้องต้นพบว่า บริษัทดังกล่าวขาดการปรับปรุงระบบการทำงานเป็นระยะเวลานาน
ไม่มีเวลามาตรฐานการทำงาน
ซึ่งแต่ละกระบวนการใช้เวลาการทำงานที่แตกต่างกัน
โดยเฉพาะการประกอบปะเก็นโลหะเข้าด้วยกันซึ่งเป็นชิ้นส่วนที่มีคำสั่งซื้อมากที่สุด
จึงใช้เวลาในการผลิตนาน
ทั้งนี้สาเหตุเกิดมาจากไม่มีอุปกรณ์ช่วยในการประกอบปะเก็น
ทางคณะผู้วิจัยจึงได้วิเคราะห์และปรับปรุงการทำงานโดยการออกแบบอุปกรณ์ช่วยในการประกอบขึ้นมาใหม่
โดยออกแบบให้สามารถทำงานได้ง่าย และรวดเร็ว
เพื่อลดเวลาในกระบวนการประกอบลง
หลังจากการนำอุปกรณ์เข้ามาช่วยในกระบวนการประกอบปะเก็นโลหะ พบว่าลดลง
ซึ่งก่อนการแก้ไขใช้เวลา 22.88 วินาที
หลังการปรับปรุงใช้เวลาเพียง 7.12 วินาที
โดยลดลงไป 15.76 วินาที  คิดเป็น  68.88  เปอร์เซ็นต์
