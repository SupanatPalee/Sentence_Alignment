sentences
งานวิจัยฉบับนี้มีวัตถุประสงค์เพื่อนำเสนอการนำเทคโนโลยีการจำลองสภาพแวดล้อมเสมือนจริงมาใช้กับการก่อสร้าง
โดยได้เล็งเห็นถึงปัญหาการเปลี่ยนแปลงงานก่อสร้าง
จึงทำการศึกษาความเป็นไปได้ในการประยุกต์ใช้เทคโนโลยีการจำลองสภาพแวดล้อมเสมือนจริงเพื่อลดปัญหาการเปลี่ยนแปลงงานก่อสร้างระหว่างเจ้าของงาน ผู้ออกแบบ และผู้รับเหมา
โดยกำหนดสมมติฐานว่าเทคโนโลยีการจำลองสภาพแวดล้อมเสมือนจริงให้ความรู้สึกไม่แตกต่างกับการดำเนินงานก่อสร้างในสภาพแวดล้อมจริง
จากการทดสอบสมมติฐานโดยใช้แบบสอบถาม เพื่อวัดความรู้สึกเปรียบเทียบระหว่างสภาพแวดล้อมเสมือนจริงกับสภาพแวดล้อม
โดยทำการทดลองในโครงการก่อสร้าง จำนวน 2 กรณีศึกษาและดำเนินการสุ่มเลือกกลุ่มตัวอย่างนิสิตระดับปริญญาตรี คณะพยาบาลศาสตร์ จุฬาลงกรณ์มหาวิทยาลัย จำนวน 20 คน
เพื่อวัดการรับรู้ถึงความรู้สึกต่อขนาดและความรู้สึกปลอดภัยของสิ่งก่อสร้าง
จากนั้นทำการวิเคราะห์ข้อมูลด้วยสถิติทดสอบลำดับที่โดยเครื่องหมายของวิลค๊อกซัน (Wilcoxon-signed rank test)
จากการวัดผลเปรียบเทียบความแตกต่างของการรับรู้ถึงความรู้สึกระหว่างสภาพแวดล้อมเสมือนจริงกับสภาพแวดล้อมจริง
จากการศึกษาพบว่าการรับรู้ของความรู้สึกของขนาดและความปลอดภัยของสิ่งก่อสร้างผ่านทางเทคโนโลยีการจำลองสภาพแวดล้อมเสมือนจริงและสภาพแวดล้อมจริง ไม่มีความแตกต่างกันอย่างมีนัยสำคัญทั้ง 2 กรณีศึกษา
แสดงให้เห็นถึงความเป็นไปได้ในการนำเทคโนโลยีการจำลองสภาพแวดล้อมเสมือนจริงมาประยุกต์ใช้เพื่อการลดปัญหาการเปลี่ยนแปลงงานก่อสร้างได้
