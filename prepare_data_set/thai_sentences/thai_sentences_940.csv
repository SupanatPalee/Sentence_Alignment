sentences
บทความนี้นำเสนอวิธีการปรับปรุงการค้นหาเฉพาะถิ่นโดยใช้อัตราส่วนทองคำในวิธีการหาคำตอบที่เหมาะสมที่สุดแบบฝูงผึ้งเพื่อแก้ปัญหาการจ่ายโหลดอย่างประหยัด
โดยการปรับเปลี่ยนกระบวนการในการเคลื่อนที่เพื่อหาแหล่งอาหารใหม่ของฝูงผึ้ง
จากเดิมที่ต้องสุ่มค่าองค์ประกอบตัวคูณซึ่งทำให้ผลของคำตอบค่อนข้างที่จะกระจายเป็นวงกว้าง
การปรับปรุงกระบวนการนี้จะใช้วิธีการค้นหาอัตราส่วนทองคำเข้าไปเป็นองค์ประกอบตัวคูณในสมการการเคลื่อนที่ของฝูงผึ้งแทนขั้นตอน  ของการสุ่ม
และดำเนินการหาคำตอบต่อไป
โดยพิจารณาความต้องการของระบบไฟฟ้า ค่าสูญเสียในสายส่ง และเงื่อนไขข้อบังคับต่าง ๆ ของระบบ
การจำลองโดยใช้โปรแกรม MATLAB
และทดสอบกับ 2 กรณีศึกษาบนระบบมาตรฐานที่ประกอบด้วยเครื่องกำเนิดไฟฟ้า 3 หน่วย และ 6 หน่วย
และได้ทดสอบเพื่อประเมินประสิทธิภาพของวิธีการที่นำเสนอกับวิธี BCO แบบดั้งเดิม HLBCO และ MSA
โดยทำการเปรียบเทียบในแง่ของประสิทธิภาพของคำตอบ และความเร็วในการลู่เข้าหาคำตอบจากผลการทดสอบสามารถสรุปได้ว่าวิธีการที่นำเสนอมีวิธีการแก้ปัญหาที่ถูกต้อง และมีประสิทธิภาพในการแก้ปัญหาด้านคุณภาพของคำตอบ คุณลักษณะของการลู่เข้า และความเร็วในการค้นหาคำตอบ
โดยในกรณีที่
1
วิธีการที่นำเสนอใช้จำนวนรอบในการคำนวณเฉลี่ยที่ 256.8 รอบ ซึ่งเร็วกว่าปกติร้อยละ 59 และมีค่าใช้จ่ายต่ำที่สุดที่ 1957.48
ในกรณีที่ 2
วิธีการที่นำเสนอใช้จำนวนรอบในการคำนวณเฉลี่ยที่ 145.9 รอบ ซึ่งเร็วกว่าปกติร้อยละ 33.27
และมีค่าใช้จ่ายต่ำสุดที่ 15439.51
