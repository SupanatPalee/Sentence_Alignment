sentences
การศึกษานี้ทำการจำลองสถานการณ์การปฏิบัติงานภายในลานกองตู้คอนเทนเนอร์เปล่าของท่าเรือทางทะเลแห่งหนึ่งลงในระบบคอมพิวเตอร์ด้วยโปรแกรมอารีน่า
โดยมีวัตถุประสงค์เพื่อปรับปรุงประสิทธิภาพของลานกอง
ลานกองกรณีศึกษาถูกใช้สำหรับการจัดเก็บตู้เปล่าชั่วคราวซึ่งเป็นหนึ่งในกระบวนการขนส่งสินค้าระหว่างประเทศ
จากการศึกษากระบวนการทำงานของกรณีศึกษา พบว่า เวลาโดยเฉลี่ยในระบบของรถบรรทุกหัวลากสูงกว่าที่วางแผนไว้และรถบรรทุกจะต้องรอคอยสำหรับการดำเนินการจัดการตู้คอนเทนเนอร์
ซึ่งจะส่งผลต่อประสิทธิภาพของลาน
ดังนั้นแบบจำลองสถานการณ์ปัจจุบันที่ได้รับการตรวจสอบความถูกต้องแล้วจึงถูกสร้างขึ้น
จากนั้น แนวทางการเพิ่มประสิทธิภาพได้ถูกกำหนดเป็นทางเลือก
ซึ่งแบ่งออกเป็นสองแนวทางดังต่อไปนี้
1) แนวทางที่ต้องการการลงทุนเพิ่มเติม (มี 3 ทางเลือก)
และ
2) แนวทางที่ไม่ต้องลงทุน (มี 3 ทางเลือก)
จากผลการทดลอง พบว่า แนวทางที่ดีที่สุดจากการจำลองทั้งหมด คือ ทางเลือกที่ 3 ที่ต้องการการลงทุนเพิ่มเติม
โดยมีการเพิ่มจำนวนพนักงานจาก 3 คน เป็น 6 คน ทั้งที่ประตูทางเข้าและทางออก
ซึ่งแนวทางนี้ทำให้ประสิทธิภาพเพิ่มขึ้นด้วยเวลาเฉลี่ยในระบบลดลง 27.97% ภายในระยะเวลาคืนทุน 1.37 เดือน และจุดคุ้มทุนอยู่ที่ 288 ตู้ ระบบลดลง 27.88%
