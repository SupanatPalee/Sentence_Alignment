sentences
งานวิจัยนี้มีวัตถุประสงค์ในการนำเทคนิค การจัดสมดุลสายการผลิต และ ECRS มาประยุกต์ใช้ในการวิเคราะห์หาแนวทางการลดความสูญเปล่าในกระบวนการบรรจุถั่วลิสงคั่วทราย
จากการศึกษาพบว่ากระบวนการบรรจุถั่วลิสงคั่วทราย มีเวลาการทำงานที่สูญเปล่าจากขั้นตอนการกรอกถั่วลงถุงสูงที่สุดและมีสาเหตุหลักมาจากการขาดขั้นตอนการทำงานมาตรฐาน
ดังนั้นหลังจากการนำแนวทางการปรับปรุงด้วยการการจัดสมดุลสายการผลิต และการจัดเรียงงานใหม่ การรวมงานเข้าด้วยกัน กำจัดงานที่ไม่จำเป็นออก
และ ทำให้งานที่มีทำได้ง่ายขึ้นตามหลักการ ECRS สามารถทำให้เวลาสูญเปล่าในขั้นตอนการบรรจุถั่วลิสงคั่วทรายลดลง 5.15 วินาที จาก 20.75 วินาที เป็น 15.60 วินาที
โดยคิดเป็น 25% จากเวลาเดิมก่อนการปรับปรุงโดยสามารถเพิ่มกำลังการผลิตได้ 43 ถุงต่อวัน
และลดพนักงานขั้นตอนการกรอกถั่วลงถุงได้ 1 คน
