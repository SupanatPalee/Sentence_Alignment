sentences
งานวิจัยนี้ได้ทำการหาศักยภาพเชิงกลศาสตร์ของส่วนผสมดินตะกอนประปาและเกลือบดภายใต้การอัดตัวคายน้ำเพื่อใช้เป็นวัสดุถมกลับในเหมืองแร่โปแทช
ตัวอย่างเกลือบดคละขนาดตั้งแต่ 0.075 ถึง 4.75 มิลลิเมตร
จัดเตรียมจากเกลือชั้นล่างของหินชุดมหาสารคาม
นำมาผสมกับดินตะกอนประปาจากการประปานครหลวงแห่งประเทศไทย
อัตราส่วนผสมของดินตะกอนประปาต่อเกลือบด 30:70 ถึง 70:30 ได้ถูกบดอัดเพื่อหาปริมาณน้ำเกลือที่เหมาะสม
จากนั้นตัวอย่างที่ถูกบดอัดได้ถูกอัดตัวคายน้ำภายใต้ความเค้นคงที่จาก 2.5 ถึง 10 เมกะปาสคาล เป็นระยะเวลา 30 วัน
ผลการศึกษาระบุว่ากำลังรับแรงกด
สัมประสิทธิ์ความยืดหยุ่นและอัตราส่วนปัวซ์ซองของส่วนผสมมีค่าลดลงเมื่อเพิ่มปริมาณดินตะกอนประปา
และเพิ่มขึ้นตามความเค้นกดและระยะเวลาในการอัดตัวคายน้ำที่เพิ่มขึ้น
การผสมเกลือบดกับดินตะกอนประปาสามารถลดอัตราการยุบตัวเชิงเวลาของส่วนผสม
เนื่องจากดินตะกอนประปาประกอบด้วยอนุภาคละเอียดของควอตซ์เป็นส่วนใหญ่
ซึ่งสามารถแทรกในช่องว่างระหว่างเม็ดเกลือบด
