sentences
งานวิจัยนี้มีวัตถุประสงค์เพื่อศึกษาระบบลำเลียงเครื่องอบแห้งข้าวเปลือกพลังงานแสงอาทิตย์
ลักษณะโครงสร้างทำด้วยเหล็กกล่อง
ผนังและหลังคาทำจากแผ่นโพลีคาร์บอเนต
มีระบบลำเลียงเคลื่อนที่แบบไหลวนต่อเนื่องเข้าสู่ห้องอบแห้งข้าวเปลือก
โดยใช้ใบสกรูลำเลียงแบบไม่มีเพลายาว 3 m
มีชุดต้นกำลังมอเตอร์ไฟฟ้ากระแสตรงแบบไร้แปรงถ่านขนาดพิกัดกำลังไฟฟ้า 750 W 48 V ซึ่งใช้พลังงานไฟฟ้าจากแบตเตอรี่ลิเธียม
ขนาดพิกัดแรงดันไฟฟ้า 53 V พิกัดกระแสไฟฟ้า 30 Ah
ทำการทดสอบระบบอบแห้งในช่วงเวลา 6:00 – 18:00 น. พบว่า อุณหภูมิของผนังผิวดูดกลืนเฉลี่ยเท่ากับ 41.44 °C ประสิทธิภาพเชิงความร้อนเทียบกับค่ารังสีอาทิตย์มีประสิทธิภาพเฉลี่ยทั้งวันเท่ากับ 18.88% จากการอบแห้งข้าวเปลือกด้วยพลังงานแสงอาทิตย์จำนวน 50 kg ซึ่งมีความชื้นเริ่มต้น 19% จนเหลือความชื้นสุดท้าย 14 %
"ทำการทดสอบปรับระดับความเร็วรอบของระบบลำเลียงข้าวเปลือกแบบสกรูลำเลียงแบบไม่มีเพลา 3 ระดับ คือ 65, 144 และ 155 rpm"
พบว่า
เปอร์เซ็นต์การแตกหักของข้าวเปลือกคิดเป็นร้อยละ 13.63 19.04 และ 22.22 ตามลำดับ
สรุปได้ว่าความเร็วรอบในการลำเลียงข้าวเปลือกเข้าสู่ห้องอบแห้ง 65 rpm ได้ผลของเปอร์เซ็นต์การแตกหักข้าวเปลือกน้อยที่สุด
ซึ่งความเร็วรอบเพิ่มขึ้นมีผลทำให้เปอร์เซ็นต์การแตกหักของข้าวเปลือกมากขึ้น
