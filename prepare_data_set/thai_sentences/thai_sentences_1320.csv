sentences
ประสิทธิภาพการประสานตัวของรอยแตกแบบดึงบนตัวอย่างเกลือหินและโพแทชได้ถูกทดสอบภายใต้ความเค้นล้อมรอบคงที่ (3-20 เมกะปาสคาล)
มีการตรวจวัดการเปลี่ยนแปลงค่าความซึมผ่านของรอยแตกภายใต้ความเค้นคงที่เป็นเวลา 21 วัน
การให้แรงแบบเส้นบนรอยแตกที่มีการประสานตัวถูกดำเนินการเพื่อประเมินประสิทธิภาพการประสานตัว
ผลการทดสอบระบุว่าความเค้นกดล้อมรอบและเวลาสามารถลดค่าความซึมผ่านของรอยแตกและเพิ่มประสิทธิภาพการประสานตัว
กลไกลการประสานตัวของรอยแตกในเกลือหินเกิดจากพันธะโคเวเลนต์บนระนาบรอยแตก
ขณะที่รอยแตกในโพแทชเกิดจากกระบวนการการตกผลึก ความซึมผ่านและประสิทธิภาพการประสานตัวของรอยแตกในเกลือหินและโพแทชถูกนำมาสร้างความสัมพันธ์กับพลังงานความเครียดเฉลี่ยที่ได้รับ
ผลดังกล่าวสามารถนำมาคาดคะเนพฤติกรรมการประสานตัวภายใต้สภาวะจริง (ความเค้นล้อมรอบ)
ซึ่งสามารถสรุปได้ว่าค่าความซึมผ่านของรอยแตกที่อยู่ระดับลึกมีค่าลดลงอย่างรวดเร็วเมื่อเทียบกับรอยแตกระดับตื้น ภายใต้พลังงงานความเครียดเฉลี่ยที่เท่ากัน
รอยแตกของเกลือหินสามารถประสานตัวได้ดีกว่ารอยแตกในโพแทช
เนื่องจากค่าสัมประสิทธิ์ก้อนของโพแทชมีค่าต่ำกว่าเกลือหินอย่างมาก
ดังนั้นโพแทชจึงสามารถดูดซับพลังงานความเครียดเฉลี่ยได้มากกว่าเกลือหิน
