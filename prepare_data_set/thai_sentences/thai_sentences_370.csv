sentences
การศึกษาพฤกษเคมีเบื้องต้น ฤทธิ์ทางชีวภาพและคุณสมบัติการต้านอนุมูลอิสระในสารสกัดจากเปลือกสะตอ (Parkia speciosa Hassk.) ที่สกัดด้วยวิธีการหมัก (Maceration) ด้วยตัวทำละลายอินทรีย์ 4 ชนิดได้แก่ เฮกเซน ไดคลอโรมีเทน เอทิลอะซีเตต และ   เอทานอล
ผลการศึกษาพบว่ามีสารประกอบพฤกษเคมีที่สำคัญ 9 ชนิด ได้แก่ อัลคาลอยด์ ฟีนอล ฟลาโวนอยด์ คูมาริน ซาโปนิน แทนนิน เทอร์พีนอยด์ สเตียรอยด์ และคาร์ดิแอกไกลโคไซด์
ปริมาณฟีนอลิกทั้งหมดของเปลือกสะตอที่สกัดด้วยเอทานอลมีค่ามากที่สุด รองลงมาคือไดคลอโรมีเทน เอทิลอะซิเตตและเฮกเซน
"โดยมีปริมาณสารประกอบฟีนอลิกที่สกัดได้เท่ากับ 646.83±27.72, 137.82±5.84, 7.15±0.26 และ 4.14±0.09 มิลลิกรัมสมมูลของกรดแกลลิคต่อกรัมของส่วนสกัดตามลำดับ"
"ผลการทดสอบฤทธิ์ต้านอนุมูลอิสระโดยวิธี 2,2-diphenyl-1-picrylhydrazyl (DPPH)"
พบว่าสารสกัดจากเปลือกสะตอที่สกัดด้วยเอทานอลมีค่าเปอร์เซ็นต์การยับยั้ง อนุมูลอิสระสูงสุดกำจัดอนุมูลได้สูงสุด (50.6±1.51 – 63.38±0.71)
รองลงมาคือสารสกัดจากเปลือกสะตอที่สกัดด้วย ไดคลอโรมีเทน เอทิลอะซิเตตและเฮกเซน ตามลำดับ
นอกจากนี้ยังพบว่าเปลือกสะตอที่สกัดด้วยเอทานอลมีฤทธิ์ยับยั้งอนุมูลอิสระมากกว่าเปลือกสะตอ ที่สกัดด้วยตัวทำละลายอีกสามชนิด
"โดยมีค่าความเข้มข้นของสารที่สามารถยับยั้งอนุมูลอิสระ 50% (IC50) เท่ากับ 0.66±0.05, 0.14±0.002, 0.033±0.001,  0.023±0.002 และ 0.019±0.001 ไมโครกรัมต่อมิลลิลิตรที่เวลา 5, 20, 30, 40 และ 60 นาทีตามลำดับ"
สอดคล้องกับปริมาณฟีนอลิกโดยรวมที่มีมากที่สุดในเปลือกสะตอที่สกัดด้วยเอทานอล แสดงให้เห็นว่าเปลือกสะตอเป็นพืชที่มีศักยภาพที่สามารถ
นำไปศึกษาและพัฒนาต่อยอดเพื่อทำเป็นส่วนประกอบสำคัญในผลิตภัณฑ์เวชสำอางที่ดีต่อผิวพรรณได้
