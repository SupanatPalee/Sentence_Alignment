sentences
สะพาน เป็นโครงสร้างพื้นฐานที่สร้างขึ้นเพื่อการสัญจรทางบก
และจากสถิติมีแนวโน้มที่จะมีอัตราการเกิดอุบัติเหตุเพิ่มสูงขึ้นทุกปี
บทความนี้มีวัตถุประสงค์เพื่อศึกษาการออกแบบรายการตรวจสอบความปลอดภัยบริเวณช่วงสะพาน ให้สามารถนำมาใช้งานกับหน่วยงานที่รับผิดชอบด้านความปลอดภัยของสะพานในประเทศไทย
เพื่อเป็นเครื่องมือในการตรวจสอบและลดอัตราการเกิดอุบัติเหตุบริเวณช่วงสะพาน
โดยการรวบรวมข้อมูลอุบัติเหตุบริเวณสะพานจากระบบสารสนเทศ ที่ได้มีการเก็บบันทึกข้อมูลอุบัติเหตุบริเวณสะพาน จากระบบสารสนเทศอุบัติเหตุบนทางหลวง (HAIMS) และ ระบบรายงานอุบัติเหตุบนทางหลวงชนบท (ARMS)
รวมทั้งศึกษารายการตรวจสอบความปลอดภัยงานทางที่มีการใช้งานอยู่ในปัจจุบัน ทั้งภายในประเทศและต่างประเทศ เช่น กรมทางหลวง กรมทางหลวงชนบท และแนวทางของ Austroads ประเทศออสเตรเลีย
มาพัฒนา ปรับปรุงให้มีความเหมาะสมและสามารถใช้งานได้กับสะพานในประเทศไทย รวมถึงการสัมภาษณ์ผู้เชี่ยวชาญ และการสำรวจสะพานภาคสนาม
ผลการศึกษาตัวอย่างสะพานในจังหวัดสงขลา จำนวน 36 สะพาน พบว่าปัจจัยที่ส่งผลให้สะพานที่เปิดใช้งานแล้วมีความปลอดภัย คือ ระยะเวลาการเปิดใช้งานและความถี่ในการบำรุงรักษา
โดยองค์ประกอบของสะพานที่มีความสำคัญ คือ คอสะพานและราวกันอันตราย ซึ่งติดตั้งอยู่บริเวณช่วงก่อน – หลังสะพาน ที่เชื่อมต่อกับราวสะพาน
จำเป็นต้องพิจารณาความปลอดภัยเช่นเดียวกัน
