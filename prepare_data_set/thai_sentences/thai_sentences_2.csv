sentences
งานวิจัยศึกษาการกำหนดนโยบายเติมเต็มวัสดุคงคลังครั้งเดียวสำหรับระบบที่มีวัสดุคงคลังสามประเภทสามารถใช้งานทดแทนกันได้
วัสดุคงคลังคงเหลือที่มีต้นทุนต่ำกว่าสามารถนำมาใช้ตอบสนองอุปสงค์ที่ขาดแคลนของวัสดุคงคลังที่มีต้นทุนสูงกว่าด้วยอัตราส่วนทดแทนที่กำหนด
หรือขายในราคามูลค่าซาก
งานวิจัยได้นำเสนอวิธีการค้นหาคำตอบตัวแบบทางคณิตศาสตร์บนตัวแบบจำลองสถานการณ์มอนติคาร์โล ซึ่งถูกสร้างขึ้นบนแพลตฟอร์มของโปรแกรมไมโครซอฟท์เอ็กเซล และฟังก์ชันโซลเวอร์ถูกนำมาประยุกต์ใช้เพื่อกำหนดปริมาณการเติมเต็มวัสดุคงคลังแต่ละประเภทที่เหมาะสม
โดยมีสมการวัตถุประสงค์คือการเพิ่มค่าคาดหวังผลกำไรรวมของระบบ
เพื่อวัดประสิทธิภาพของวิธีการที่นำเสนอ
ปัญหาทดสอบจำนวน 120 ปัญหา ถูกสุ่มขึ้นจากการพิจารณาปัจจัยมูลค่าซากสองระดับ และปัจจัยอัตราส่วนทดแทนสองระดับ
โดยมีจำนวนการทำซ้ำ 30 ปัญหา ที่แต่ละระดับของปัจจัย
คำตอบที่ได้จากวิธีการที่นำเสนอถูกนำไปเปรียบเทียบกับ คำตอบที่ได้จากวิธีการวิเคราะห์ผลได้ประโยชน์ซึ่งพิจารณาปริมาณสั่งเติมเต็มวัสดุคงคลังแต่ละประเภทเป็นอิสระต่อกัน
จากผลการทดสอบพบว่า วิธีการที่นำเสนอให้คำตอบที่มีค่าคาดหวังผลกำไรรวมของระบบสูงกว่าวิธีการวิเคราะห์ผลได้ประโยชน์ทั้ง 120 ปัญหาทดสอบ
ทั้งนี้อิทธิพลหลักของปัจจัยมูลค่าซากและปัจจัยอัตราส่วนทดแทน มีผลต่อเปอร์เซ็นต์ความแตกต่างของผลกำไรระหว่างวิธีการที่นำเสนอและวิธีการวิเคราะห์ผลได้ประโยชน์
โดยเปอร์เซ็นต์ความแตกต่างของผลกำไรมีค่าสูงขึ้นที่ระดับต่ำของปัจจัยทั้งสอง
