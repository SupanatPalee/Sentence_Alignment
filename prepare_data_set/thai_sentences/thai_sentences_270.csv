sentences
งานวิจัยนี้ได้ทำการวิเคราะห์และออกแบบชุดใบมีดของเครื่องสไลด์มันฝรั่งขนาดเล็กแบบแกนนอนด้วยเทคนิคทางไฟไนต์เอลิเมนต์
ขั้นตอนการจำลองเชิงตัวเลขการสไลด์ของชุดใบมีดของเครื่องสไลด์มันขนาดเล็กแบบแกนนอนโดยอาศัยโปรแกรมคอมพิวเตอร์ Autodesk Inventor Professional 2014
ซึ่งเครื่องสไลด์ในงานวิจัยที่จำลองเป็นเครื่องสไลด์มันฝรั่งขนาดเล็กแบบแกนนอนที่มีขนาดเส้นผ่านศูนย์กลางของวงล้อขับเคลื่อนใบมีดเท่ากับ 100 มิลลิเมตร
โดยมีวัตถุประสงค์เพื่อทำการศึกษา การออกแบบและวิเคราะห์จุดหมุนของชุดส่งกำลังใบมีดเครื่องสไลด์มันฝรั่งขนาดเล็กแบบแกนนอน
โดยเน้นคำนวณหาค่าตัวแปรที่เหมาะสมสำหรับการออกแบบโครงสร้างหลักและรูปทรงต่าง ๆ ของเครื่องสไลด์มันฝรั่งขนาดเล็กแบบแกนนอน
"ซึ่งระบบการออกแบบเริ่มต้นจากการคำนวณหาขนาดรูปทรงเบื้องต้น และชิ้นส่วนต่าง ๆ ของเครื่องสไลด์มันฝรั่งขนาดเล็กแบบแกนนอนได้แก่ ฐานโครงสร้าง, เพลา และชุดใบมีด"
งานวิจัยนี้จึงได้นำระเบียบวิธีไฟไนต์เอลิเมนต์แบบไม่เชิงเส้นมาประยุกต์ในการสร้างแบบจำลองสถานการณ์และการวิเคราะห์จุดหมุนในการขับเคลื่อนใบมีดตัดมาเป็นกรณีศึกษา
โดยใช้เทคนิคทางไฟไนต์เอลิเมนต์เพื่อทำการออกแบบชิ้นส่วนงานในส่วนของการวิเคราะห์ความเค้น (Stress Analysis) และการจำลองแบบพลวัต จากผลการศึกษาและวิจัยในครั้งนี้
สามารถนำไปใช้เป็นข้อมูลสำหรับการออกแบบและพัฒนาระบบของเครื่องสไลด์มันฝรั่งขนาดเล็กแบบแกนนอนได้ต่อไป
