sentences
งานวิจัยนี้ มีวัตถุประสงค์ 1) เพื่อศึกษารูปแบบฐานความรู้เชิงความหมาย
เพื่อการดูแลโรคเรื้อรังของผู้สูงอายุ
2) เพื่อพัฒนาสื่อความเป็นจริงเสริมเชิงความหมายบนอุปกรณ์เคลื่อนที่
เพื่อการดูแลโรคเรื้อรังของผู้สูงอายุ
และ 3) เพื่อประเมินประสิทธิภาพของการค้นคืนความรู้เชิงความหมายและการเชื่อมโยงกับสื่อความเป็นจริงเสริม
เพื่อการดูแลโรคเรื้อรังของผู้สูงอายุ
อำเภอวัดโบสถ์ จังหวัดพิษณุโลก
เก็บรวบรวมองค์ความรู้จากตำราทางการแพทย์
และสัมภาษณ์เชิงลึกบุคลากรทางการแพทย์ จำนวน 10 คน
เพื่อนำมาสร้างฐานความรู้เชิงความหมายด้วยออนโทโลยีที่ช่วยจัดระบบการนำเสนอสื่อความเป็นจริงเสริมในรูปแบบโมบายแอพพลิเคชั่น
และทำการประเมินความถูกต้องในการค้นคืนความรู้
ผลการวิจัยพบว่า ฐานความรู้ออนโทโลยีแบ่งออกเป็น 3 ระดับชั้น
เชื่อมต่อกับสื่อความเป็นจริงเสริม
เพื่อแนะนำการสังเกตอาการผิดปกติทางร่างกาย โรคที่เกี่ยวข้อง และโภชนาการ
การประเมินความถูกต้องในการสืบค้นข้อมูลได้ค่า F-measure เท่ากับร้อยละ 84.8
และผู้ใช้พึงพอใจต่อระบบในภาพรวม อยู่ในระดับมากที่สุด
