sentences
บทความวิจัยนี้นำเสนอการพัฒนาและเพิ่มประสิทธิภาพของวงจรเพิ่มระดับแรงดันด้วยเทคนิคสนับเบอร์
เพื่อลดการสูญเสียกำลังไฟฟ้าในช่วงสวิตช์เริ่มนำกระแสและประสิทธิภาพการทำงานของวงจรเพิ่มระดับแรงดันหลักการและวิธีการจะประกอบด้วยสองส่วน
ส่วนที่หนึ่งคือการพัฒนาและสร้างอุปกรณ์ต้นแบบที่ใช้ไมโครคอนโทรลเลอร์ DSPTMS320F28377S
ควบคุมการสวิตช์ด้วยสัญญาณพีดับบลิวเอ็ม
ส่วนที่สองคือการทดสอบประสิทธิภาพการทำงานของวงจรที่ไม่มีการกระตุ้นด้วยเทคนิคสนับเบอร์และมีการกระตุ้นด้วยเทคนิคสนับเบอร์เปรียบเทียบกับการจำลองด้วยโปรแกรม MATLAB/Simulink
ผลการทดสอบอุปกรณ์ต้นแบบเปรียบเทียบกับการจำลองพบว่าวงจรเพิ่มระดับแรงดันที่มีการกระตุ้นเทคนิคสนับเบอร์สามารถลดการสูญเสียกำลังไฟฟ้าในช่วงสวิตช์เริ่มนำกระแสได้ตามวัตถุประสงค์
อย่างไรก็ตามในขณะที่มีแรงดันคงที่ยังสามารถเพิ่มประสิทธิภาพของวงจรได้มากกว่า 6%
