sentences
กระบวนการชุบเคลือบสำริด หรือโลหะผสมดีบุก-ทองแดงด้วยวิธีทางไฟฟ้านั้นมีมายาวนานและถูกใช้อย่างแพร่หลายในอุตสาหกรรมต่าง ๆ เช่น ในอุตสาหกรรมเครื่องประดับ วัตถุโบราณ และตลับลูกปืน
กระบวนการนี้ใช้เพื่อปรับปรุงสมบัติให้ดียิ่งขึ้น เช่น ลักษณะพื้นผิว การต้านทานการกัดกร่อนของพื้นผิวชั้นเคลือบ
ทั้งนี้สมบัติที่ดีของวัสดุขึ้นกับปัจจัยต่าง ๆ ที่ใช้ในกระบวนการเคลือบ ซึ่งได้แก่ อุณหภูมิ ระยะเวลา ความเข้มข้นของสารละลายอิเล็กโทรไลต์ กระแสไฟฟ้า และความต่างศักย์ไฟฟ้า เป็นต้น
ดังนั้นบทความนี้จึงมีวัตถุประสงค์เพื่อศึกษาผลของการเคลือบผิวด้วยวิธีทางไฟฟ้าของโลหะผสมดีบุก–ทองแดงที่มีต่อสมบัติ ประกอบไปด้วย การปรับปรุงผิวสำเร็จโดยการเติมสารเติมแต่ง การศึกษาการป้องกันการกัดกร่อนโดยการเปลี่ยนแปลงปริมาณดีบุก รวมถึงการเพิ่มอุณหภูมิในกระบวนการเคลือบ และการปรับปรุงโครงสร้างทางจุลภาคด้วยกระแสไฟฟ้าแบบช่วง
