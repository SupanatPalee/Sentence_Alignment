sentences
งานวิจัยนี้เป็นการศึกษาถึงแนวทางการปรับปรุงคุณภาพการให้บริการของรถสองแถวโดยการบริหารจัดการเดินรถให้มีจำนวนรถสอดคล้องกับช่วงเวลาการให้บริการที่เหมาะสมและมีประสิทธิภาพ
เนื่องจากปัจจุบันการให้บริการยังขาดระบบที่สอดคล้องกับความต้องการของผู้มารับบริการ
ส่งผลให้เกิดปัญหาในเรื่องความแออัด เบียดเสียดกันบนรถโดยสารและความไม่ปลอดภัยในการเดินทาง
ผู้วิจัยได้ศึกษาและเก็บข้อมูลในพื้นที่เมืองนครราชสีมาที่สำคัญ 2 จุดคือ บริเวณจุดจอดรถหน้าวัดพายัพและหน้าห้างสรรพสินค้าคลังพลาซ่าใหม่
จากนั้นนำข้อมูลมาวิเคราะห์หาช่วงเวลาการให้บริการและผู้รับบริการรถสองแถว
และใช้เทคนิคการจำลองสถานการณ์หาจำนวนคนคอยสะสมเฉลี่ยที่รออยู่บริเวณจุดจอดรถในช่วงเวลาชั่วโมงเร่งด่วน
และเปรียบเทียบประสิทธิภาพของระบบที่ 1 ถึงระบบที่ 4
พร้อมทั้งหาช่วงความเชื่อมั่นร้อยละ 95
ผลการวิจัยพบว่า หน่วยผู้ให้บริการที่เหมาะสมที่สุดในช่วงเวลาชั่วโมงเร่งด่วนเช้า
"โดยการพิจารณาเพิ่มจำนวนเที่ยวรถของสาย 1, 4, 5, 6, 8, 15 และ 4287 อีกสายละ 1 หน่วย"
ส่วนสาย 7 มีผู้มารับบริการมากที่สุดจึงพิจารณาเพิ่มเป็น 2 หน่วย และหน่วยผู้ให้บริการที่เหมาะสมที่สุดในช่วงเวลาชั่วโมงเร่งด่วนเย็น
"โดยพิจารณาเพิ่มจำนวนเที่ยวรถของสาย 2, 4, 5, 8, 10, 11 และ 14 อีกสายละ 1 หน่วย"
ในส่วนสาย 6 และ 7 มีผู้มารับบริการมากที่สุดจึงพิจารณาเพิ่มเป็น 2 หน่วย
