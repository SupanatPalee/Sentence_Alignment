sentences
สถานการณ์การระบาดของเชื้อไวรัสโคโรน่า (COVID-19) ทำให้สถาบันการศึกษาที่เป็นกรณีศึกษา ต้องมีการปรับตัวอย่างเร่งด่วนเกี่ยวกับการลงเวลาปฏิบัติงาน ณ พื้นที่ตั้ง
เนื่องจากภาครัฐได้ออกมาตรการป้องกันการแพร่ระบาดของเชื้อไวรัส
โดยให้บุคคลเว้นระยะห่างทางสังคม
ดังนั้นการปฏิบัติงาน ณ พื้นที่ตั้งของบุคลากรทุกคนไม่สามารถกระทำได้
คณะผู้วิจัยได้ศึกษาปัญหาด้วยแผนผังแสดงเหตุและผล
เพื่อหาแนวทางในการออกแบบระบบลงเวลาปฏิบัติงานแบบใหม่ ให้ตอบสนองมาตรการการทำงานจากที่บ้าน
โดยมีวัตถุประสงค์การวิจัยเพื่อออกแบบและพัฒนาระบบสำหรับลงเวลาปฏิบัติงานออนไลน์
และประเมินความพึงพอใจของผู้ใช้งานต่อระบบที่นำเสนอ
ซึ่งการพัฒนาระบบใช้หลักการทำงานของเว็บแอพพลิเคชั่น ด้วยภาษา PHP JavaScript HTML
และจัดเก็บข้อมูลด้วยระบบฐานข้อมูล MySQL
ระบบที่พัฒนาสามารถลงเวลาเข้างาน-ออกงาน ได้จากทุกที่ผ่านเครือข่ายอินเทอร์เน็ต ระบุสถานที่ทำงาน
และสรุปภาระงานที่ปฏิบัติในแต่ละวัน
เจ้าหน้าที่ฝ่ายบุคคลสามารถสรุปรายงานของรายบุคคล คณะ และภาพรวมมหาวิทยาลัย
ผลการประเมินความพึงพอใจของผู้ใช้งาน 2 ส่วน คือ
บุคลากรทั่วไปที่ใช้ระบบจำนวน 110 คน
"พบว่ามีความพึงพอใจอยู่ในระดับมาก (= 4.23, S.D. = 0.98) และบุคลากรฝ่ายงานบุคคลจำนวน 10 คน พบว่ามีความพึงพอใจอยู่ในระดับมาก ( = 4.13, S.D. = 0.69)"
และทำการทดสอบความถูกต้องของระบบด้วยวิธี Black-box Testing
ผลการทดสอบมีความถูกต้อง 100%
จึงถือว่าการนำเว็บแอพพลิเคชั่นมาใช้สำหรับการลงเวลาปฏิบัติงานมีความเหมาะสมและเป็นประโยชน์ในสถานการณ์นี้
นอกจากนี้ระบบที่พัฒนาขึ้นสามารถนำไปประยุกต์และพัฒนาใช้งานกับหน่วยงานอื่นได้อีกด้วย
