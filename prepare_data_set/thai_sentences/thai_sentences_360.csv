sentences
โดยทั่วไปอุตสาหกรรมน้ำมันและก๊าซปิโตรเคมี หรือโรงกลั่นน้ำมันจะใช้อุปกรณ์ตรวจสอบท่อป้อนเข้าไปภายในท่อเพื่อตรวจสอบการถูกกัดกร่อนหรือการสึกหรอของท่อ
ในระหว่างกระบวนการตรวจสอบ
อุปกรณ์นี้มักจะเกิดการติดค้างอยู่ภายในท่อเนื่องจากผิวด้านในของท่อไม่เรียบ หรือมีการโค้งงอ
ในงานวิจัยนี้ เราจึงได้นำเสนอการออกแบบและพัฒนาเครื่องส่งและรับสัญญาณคลื่นแม่เหล็กไฟฟ้าสำหรับใช้ค้นหาอุปกรณ์ตรวจสอบท่อเพื่อลดการพึ่งพาเทคโนโลยีจากต่างประเทศ
โดยอาศัยสัญญาณคลื่นแม่เหล็กไฟฟ้าความถี่ 22 เฮิรตซ์
ใช้ไมโครคอนโทรลเลอร์ในการประมวลผลการตรวจจับและคำนวณหาตำแหน่งของอุปกรณ์ตรวจสอบท่อ
โดยนำไปทดสอบกับท่อเหล็กที่มีเส้นผ่านศูนย์กลาง 6 นิ้ว
และมีความหนา 7.11 มิลลิเมตร
จากผลการทดสอบพบว่าสัญญาณคลื่นแม่เหล็กไฟฟ้าความถี่ 22 เฮิรตซ์ เครื่องส่งและเครื่องรับสามารถสื่อสารกันได้ดีที่สุด
โดยระยะห่างที่มากที่สุดที่เครื่องรับสามารถระบุตำแหน่งเครื่องส่งที่อยู่ห่างกันในแนวดิ่งและแนวนอนได้เท่ากับ 12 และ 10 เซนติเมตร ตามลำดับ
และมีความถูกต้องโดยเฉลี่ยของการตรวจจับตำแหน่งเท่ากับร้อยละ 94
