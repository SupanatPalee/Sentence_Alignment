sentences
บทความนี้นำเสนอการจัดลำดับความสัมพันธ์ของรีเลย์กระแสเกินแบบมีทิศทางด้วยเทคนิคการหาค่าเหมาะสมที่สุดโดยใช้ขั้นตอนวิธีมีมีติกซึ่งเป็นการผสมรวมกันระหว่างวิธีเชิงพันธุกรรมและซัฟเฟิลฟรอกลิปปิง
บทความนี้ยังได้นำเสนอสมการวัตถุประสงค์ใหม่แบบไม่มีเงื่อนไขบังคับเพื่อลดการประสานสัมพันธ์ที่ผิดพลาดของรีเลย์หลักและรีเลย์สำรองเมื่อเกิดความผิดปกติขึ้นที่จุดใกล้และจุดไกล
วิธีการที่นำเสนอถูกนำไปทดสอบกับระบบไฟฟ้า 3 บัส และ 6 บัส
ผลการทดสอบพบว่าในระบบ 3 บัสเวลาการประสานสัมพันธ์ลดลง
และในระบบไฟฟ้า 6 บัสพบว่าสมการวัตถุประสงค์ที่นำเสนอสามารถลดการประสานสัมพันธ์ที่ผิดพลาดของรีเลย์เมื่อกระแสลัดวงจรเกิดขึ้นที่จุดไกลจาก 8 จุดเหลือ 2 จุด
และพบว่าในการหาค่าเหมาะสมที่สุดด้วยวิธีมีมีติกมีประสิทธิภาพและหาค่าผลเฉลยได้ดีกว่าวิธีเชิงพันธุกรรมและซัฟเฟิลฟรอกลิปปิง
