sentences
งานวิจัยนี้ได้ทำการศึกษาการลดความชื้นของเมล็ดพริกไทยด้วยเครื่องอบแห้งสเปาต์ฟลูอิดเบด
ซึ่งมีวัตถุประสงค์เพื่อศึกษาจลนพลศาสตร์การอบแห้งเมล็ดพริกไทยและเพื่อศึกษาผลของตัวแปรต่างๆ ได้แก่ อุณหภูมิ ความเร็วลมร้อน เวลาที่ใช้อบแห้งต่อการใช้พลังงานและคุณภาพของเมล็ดพริกไทยแห้ง
จากผลการทดลองพบว่าที่ความเร็วลมสเปาท์ 24 m/s ความเร็วลมฟลูอิดไดซ์ 9 m/s อุณหภูมิ 90 oC ที่ความสูงเบด 10 cm สามารถลดค่าความชื้นของเมล็ดพริกไทยได้รวดเร็วที่สุด
เมื่อพิจารณาถึงความสิ้นเปลืองพลังงานจำเพาะของกระบวนการอบแห้ง (SEC) พบว่าที่ความเร็วลมสเปาท์ 18 m/s ความเร็วลมฟลูอิดไดซ์ 9 m/s อุณหภูมิ 90 oC ความสูงเบด 15 cm มีค่า SEC = 7.936 kWh/kg water ซึ่งมีค่าของความสิ้นเปลืองพลังงานจำเพาะของกระบวนการอบแห้ง (SEC) น้อยที่สุด
ในกรณีการเปลี่ยนแปลงสีของเมล็ดพริกไทยพบว่าสีของเมล็ดพริกไทยที่ผ่านการอบแห้งที่อุณหภูมิสูงจะมีสีคล้ำและแดงมากกว่ากรณีอบแห้งที่อุณหภูมิต่ำในทุกเงื่อนไขการอบแห้ง
นอกจากนี้ยังพบว่าการแตกหักของเมล็ดพริกไทยที่ได้จากการอบแห้งมีค่าอยู่ในช่วง 0.054 ถึง 0.382 เปอร์เซ็นต์ ที่ความเร็วลมสเปาต์ 18 m/s อุณหภูมิ 90 oC ความสูงเบด 10 cm และปิดความเร็วลมฟลูอิดไดซ์
ทำให้การแตกหักของเมล็ดพริกไทยมีค่าน้อยที่สุด
เนื่องจากการปิดความเร็วลมของฟลูอิดไดซ์ทำให้เกิดการกระเพื่อมของเบดเพียงเล็กน้อยซึ่งเป็นการลดการกระทบกันของเมล็ดพริกไทยระหว่างการอบแห้ง
