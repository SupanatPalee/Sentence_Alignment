sentences
บทความวิจัยนี้ทำการศึกษาเกี่ยวกับข้อจำกัดของระบบขายบัตรโดยสารอัตโนมัติของรถไฟฟ้ามวลชนในกรุงเทพมหานครและนำเสนอแบบจำลองที่ใช้ทฤษฎีแถวคอยเพื่อทดสอบและประเมินผลกระทบของการดำเนินการปรับเปลี่ยนตู้จำหน่ายบัตรโดยสารของรถไฟฟ้าในปัจจุบัน
เมื่อมีการเปลี่ยนแปลงชนิดของตู้โดยสาร หรือการเพิ่มตู้โดยสาร
เพื่อใช้เป็นแบบจำลองที่จะนำไปสู่การประเมินเวลาในการให้บริการของระบบการจำหน่ายตั๋วของผู้ให้บริการรถไฟ
ซึ่งสามารถใช้เป็นทางเลือกในการประเมินนโยบายเพื่อปรับเปลี่ยนระบบโดยเทียบกับต้นทุนทรัพยากร
โดยผลการทดลองของงานวิจัยนี้สรุปได้ว่า แนวทางการใช้ทฤษฎีแถวคอยสามารถเป็นต้นแบบการวิเคราะห์ผลกระทบเชิงเวลาในแถวคอยของผู้รับบริการ
เมื่อมีการปรับเปลี่ยนจำนวนหรือชนิดของตู้จำหน่ายบัตรโดยสาร
โดยบทความวิจัยนี้เสนอสี่กรณีศึกษาของรถไฟฟ้าบีทีเอสและรถไฟฟ้าเอ็มอาร์ที
ซึ่งจะเป็นแบบจำลองที่สามารถนำไปสร้างโปรแกรมประยุกต์ในการจำลองการปรับเปลี่ยนตู้จำหน่ายบัตรโดยสารของระบบจำหน่ายบัตรโดยสารของผู้ให้บริการรถไฟต่อไป
