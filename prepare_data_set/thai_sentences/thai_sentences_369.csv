sentences
งานวิจัยนี้ได้ทำการพัฒนาระบบการเรียนรู้เชิงลึกสำหรับการเบลอภาพพฤติกรรมที่ไม่เหมาะสม
เนื่องจากมีการเผยแพร่ภาพและคลิปกันอย่างมากจึงทำให้กระบวนการในการตัดต่อภาพหรือขั้นตอนในการปิดบังภาพหรือคลิปวิดีโอที่มีพฤติกรรมที่ไม่เหมาะสมทำได้ไม่ครอบคลุม
เนื่องจากต้องใช้บุคลากรจำนวนมากในการตรวจสอบภาพและคลิปวิดีโอ
ดังนั้นงานวิจัยนี้จึงได้พัฒนาระบบการเบลอภาพและคลิปวิดีโอ
ซึ่งมีขั้นตอนการทำงาน 3 ส่วนคือ
ส่วนที่ 1 คือ การฝึกสอนระบบการเรียนรู้แบบเชิงลึกโดยใช้โมเดล Mask R-CNN
และส่วนที่ 2 คือขั้นตอนของการตรวจสอบพฤติกรรมที่ไม่เหมาะสมที่ปรากฏภายในภาพและคลิป
จากนั้นเมื่อรู้ตำแหน่งของพฤติกรรมที่ไม่เหมาะสมภายในภาพและคลิปแล้วในขั้นตอนสุดท้ายจะทำการเบลอส่วนนั้นด้วยตัวกรองแบบเกาส์เซียน
ผลการทดลองพบว่ามีค่า Accuracy Precision Recall และ F1 score ซึ่งคำนวณได้จาก Confusion Matrix
เพื่อใช้ในการประเมินประสิทธิภาพของระบบในส่วนของการเบลอภาพพบว่ามีค่า 0.82 0.88 0.91 และ 0.90  ตามลำดับ
ส่วนของวิดีโอมีค่า 0.88 0.93 0.92 และ 0.93 ตามลำดับ เช่นกัน
