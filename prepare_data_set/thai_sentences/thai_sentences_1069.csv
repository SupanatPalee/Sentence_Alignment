sentences
ระบบสนับสนุนการตัดสินใจสำหรับการเลือกวิธีการพยากรณ์ที่เหมาะสมถูกพัฒนาขึ้น
เพื่อใช้ประกอบการตัดสินใจเลือกวิธีการพยากรณ์ที่มีความเหมาะสมกับข้อมูลที่มีรูปแบบคงที่
โดยใช้โมดูล Solver ของโปรแกรม Microsoft Excel ในการหาค่าน้ำหนักที่เหมาะสมที่สุดของการพยากรณ์ ภายใต้เป้าหมายค่าเฉลี่ยความคลาดเคลื่อนกำลังสองน้อยที่สุด
วิธีการพยากรณ์ที่นำมาใช้ในระบบคือวิธีค่าเฉลี่ยเคลื่อนที่ วิธีค่าเฉลี่ยเคลื่อนที่แบบถ่วงน้ำหนัก และวิธีปรับเรียบแบบเอ็กซ์โพเนนเชียล
ซึ่งระบบจะแสดงผลค่าพยากรณ์และค่าความคลาดเคลื่อนของการพยากรณ์
เพื่อใช้ประกอบการตัดสินใจเลือกวิธีการพยากรณ์ที่เหมาะสม
โดยผลการประเมินประสิทธิภาพจากผู้เชี่ยวชาญ พบว่าระบบสามารถใช้ประกอบการตัดสินใจได้ดี
มีระยะเวลาในการหาผลลัพธ์ที่รวดเร็ว
โดยได้คะแนนเฉลี่ยของผลการประเมินเท่ากับ 4.19 ซึ่งอยู่ในระดับมาก
