sentences
งานวิจัยนี้มีวัตถุประสงค์เพื่อสังเคราะห์แผ่นปูพื้นทางเดินจากเศษโฟมเหลือทิ้งที่มีค่าการนำความร้อนต่ำโดยใช้ตัวทำละลายอินทรีย์ร่วมกับความร้อนเป็นตัวเร่งปฏิกิริยา
"ศึกษาอิทธิพลของอัตราส่วนที่แตกต่างกันของตัวทำละลายอินทรีย์ คือ น้ำมันพืชต่อเศษโฟม เหลือทิ้งเท่ากับ 0.4, 0.5, 0.6 และ 0.7"
และศึกษาเปรียบเทียบคุณสมบัติต่างๆ กับแผ่นปูพื้นทางเดินจากซีเมนต์เพสต์ซึ่งใช้อัตราส่วนน้ำต่อซีเมนต์เท่ากับ 0.5
เมื่อตัวอย่างแผ่นปูพื้นทางเดินมีอายุครบ 3 วัน
จะนำมาทดสอบกำลังรับแรงอัดและแรงดัด หน่วยน้ำหนัก การดูดซึมน้ำ และการนำความร้อน
จากผลการทดสอบพบว่าการลดปริมาณอัตราส่วนของน้ำมันพืชต่อเศษโฟมเหลือทิ้ง จะทำให้แผ่นปูพื้นทางเดินมีค่าหน่วยน้ำหนักและค่าการนำความร้อนลดลง
ในขณะที่กำลังรับแรงอัดและแรงดัดจะมีค่าเพิ่มขึ้น
นอกจากนี้ยังพบว่ากำลังรับแรงอัดและแรงดัดของแผ่นปูพื้นทางเดินที่สังเคราะห์ขึ้นนี้มีค่าสูงกว่าแผ่นปูพื้นทางเดินจากซีเมนต์เพสต์
แต่ค่าหน่วยน้ำหนักและค่าการนำความร้อนของแผ่นปูพื้นทางเดินจากเศษโฟมเหลือทิ้งจะมีค่าต่ำกว่าแผ่นปูพื้นทางเดินจากซีเมนต์เพสต์
โดยแผ่นปูพื้นทางเดินที่สังเคราะห์ขึ้นจะมีคุณสมบัติทางกลและค่าการนำความร้อนที่ดีกว่าแผ่นปูพื้นทางเดินทางการค้าซึ่งผ่านเกณฑ์ตามมาตรฐานผลิตภัณฑ์อุตสาหกรรมกระเบื้องคอนกรีตปูพื้น (มอก.378-2531) ที่กำหนดไว้
ทั้งนี้จะพบว่าแผ่นปูพื้นทางเดินจากเศษโฟมเหลือทิ้งสามารถใช้เป็นแผ่นพื้นฉนวนกันความร้อนที่มีความเหมาะสมในการนำไปใช้งานทั้งภายในและภายนอกอาคาร
