sentences
งานวิจัยนี้มีจุดประสงค์เพื่อวางแผนการออกแบบเครื่องล้างผักและผลไม้ตามความต้องการของลูกค้า
โดยการประยุกต์ใช้เทคนิคการกระจายหน้าที่คุณภาพ และแบบจำลองธุรกิจ
เพื่อช่วยในการหาความต้องการ
ซึ่งจะเริ่มจากการเก็บรวบรวมข้อมูลความต้องการของลูกค้าในกลุ่มร้านอาหารและโรงแรมที่ขึ้นทะเบียนกับการท่องเที่ยวแห่งประเทศไทยและกรมการปกครองแล้วในภาคใต้
นำมาเรียบเรียงเป็นข้อมูลระบุในช่องกำหนดกลุ่มเป้าหมายของแบบจำลองธุรกิจ
ก่อนนำข้อมูลที่ได้ไปจัดทำแบบสอบถามเพื่อหาระดับความสำคัญในแต่ละปัจจัยจากนั้นนำข้อมูลไปวิเคราะห์ในเทคนิคการกระจายหน้าที่คุณภาพ ระยะที่ 1 การวางแผนออกแบบผลิตภัณฑ์ในบ้านแห่งคุณภาพ
พบว่า ระดับความสำคัญที่มีผลต่อการออกแบบเครื่องล้างผักและผลไม้จากความต้องการของลูกค้า 12 อันดับแรก ได้แก่ ใช้วัสดุที่ปลอดภัย
สามารถล้างทำความสะอาดผักผลไม้ได้ดี
ใช้วัสดุที่ได้มาตรฐาน
ราคามีความเหมาะสมกับผลิตภัณฑ์
สามารถหยิบผักผลไม้มาสะดวก
ลักษณะของเครื่องต้องไม่ก่อให้เกิดอันตราย
มีความแข็งแรง ดูแลรักษาง่าย
ติดตั้งระบบสายดิน ปริมาณการล้างต่อรอบ ง่ายต่อการเคลื่อนย้าย
ขนาดเครื่องมีความเหมาะสมต่อบริเวณจัดตั้ง ตามลำดับ
