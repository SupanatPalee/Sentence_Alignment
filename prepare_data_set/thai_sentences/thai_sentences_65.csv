sentences
บทความนี้นำเสนอผลกระทบของมุมระหว่างการเรียงตัวของเส้นใยเหล็กและระนาบวิบัติ (qf) ต่อกำลังรับแรงอัดและแรงดัดของมอร์ตาร์อัดแน่นด้วยตัวเอง
ส่วนผสมมอร์ตาร์มีอัตราส่วนน้ำต่อปูนซีเมนต์ร้อยละ 35 และ 45
มีอัตราส่วนทรายต่อมอร์ตาร์ร้อยละ 40 45 และ 50
เปรียบเทียบปริมาณเส้นใยร้อยละ 0.8 และ 1.6 โดยปริมาตรมอร์ตาร์
และศึกษาอิทธิพลของมุมระหว่างการเรียงตัวของเส้นใยและระนาบวิบัติเท่ากับ 0 30 45 และ 90 องศา
ผลการวิจัยแสดงให้เห็นว่ากำลังรับแรงอัดมีค่าเพิ่มขึ้นประมาณร้อยละ 20
เมื่อเพิ่มปริมาณเส้นใยร้อยละ 0.8
แต่พบว่ามีกำลังรับแรงอัดลดลงเมื่อเพิ่มปริมาณเส้นใยเหล็กเป็นร้อยละ 1.6
มุมระหว่างการเรียงตัวของเส้นใยเหล็กและระนาบวิบัติ (qf) เท่ากับ 30 และ 45 องศา
ส่งผลให้มีกำลังรับแรงดัดเพิ่มขึ้นโดยมีค่าเฉลี่ยร้อยละ       50-70 เมื่อเปรียบเทียบกับมุม 0 องศา
อย่างไรก็ตามพบว่ากำลังรับแรงดัดลดลงจากค่าสูงสุดประมาณร้อยละ 20-30
เมื่อค่า qf เท่ากับ 90 องศา
การเสริมเส้นใยเหล็กในมอร์ตาร์อัดแน่นด้วยตัวเองให้มีประสิทธิภาพสูงสุดจำเป็นต้องพิจารณาปริมาณเส้นใยร่วมกับมุมระหว่างการเรียงตัวและระนาบวิบัติขององค์อาคาร
