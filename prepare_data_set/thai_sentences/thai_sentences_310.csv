sentences
งานวิจัยมีเป้าหมายเพื่อคัดแยกราจากตัวอย่างเห็ดที่เก็บมาจากอุทยานแห่งชาติลำคลองงู จังหวัดกาญจนบุรี ประเทศไทย
และหาสภาวะที่เหมาะสมในการผลิตเอนไซม์แลคเคสจากรา
"จากการศึกษาพบว่าราที่มีความสามารถในการผลิตแลคเคสมี 3 ตัวอย่างได้แก่KKU-LKNG-04,KKU-LKNG-07 และ KKU-LKNG-16"
"ซึ่งเมื่อระบุชนิดของราโดยการวิเคราะห์ยีนบริเวณ ITS rRNA พบว่าราเหล่านี้ (KKU-LKNG-04,KKU-LKNG-07 และ KKU-LKNG-16) มีความคล้ายคลึงกับกับราสายพันธุ์Ganoderma lucidum,  Megasporoporia sp. และ Rigidopolus vinctus ตามลำดับ"
ราที่มีศักยภาพในการสามารถผลิตแลคเคสได้มากที่สุดคือ Megasporoporia sp. KKU-LKNG-07
โดยใช้ชานอ้อยในการเลี้ยงราโดยวิธีการหมักแบบอาหารแข็ง
การเพาะเลี้ยงราได้ศึกษาผลของปัจจัยในการผลิตเอนไซม์แลคเคสด้วยวิธีปัจจัยเดียวและได้ทำนายสภาวะเพาะเลี้ยงราที่เหมาะสมด้วยวิธีการพื้นผิวตอบสนองแบบบ็อกซ์-เบห์นเคน
ซึ่งผลการทดลองด้วยวิธีปัจจัยเดียวพบว่าความเข้มข้นของแหล่งไนโตรเจนพีเอช และอุณหภูมิในการบ่มเป็นปัจจัยที่มีผลต่อการเพาะเลี้ยงราอย่างชัดเจน
ซึ่งเมื่อทำนายสภาวะเพาะเลี้ยงราที่เหมาะสมได้ผลการผลิตเอนไซม์แลคเคสด้วย Megasporoporia sp. KKU-LKNG-07 สูงสุดภายใต้สภาวะที่มีความเข้มข้นของแหล่งไนโตรเจนพีเอช และอุณหภูมิในการบ่ม เท่ากับ 4.17 กรัมต่อลิตร 8.45 และ 29.55 องศาเซลเซียส ตามลำดับ
โดยสามารถผลิตแลคเคสได้ 5.58 ยูนิตต่อมิลลิลิตรจากนั้นเมื่อเพาะเลี้ยงราด้วยสภาวะที่เหมาะสมดังกล่าวพบว่า Megasporoporia sp. KKU-LKNG-07 สามารถผลิตเอนไซม์แลคเคสได้ 5.48 ยูนิตต่อมิลลิลิตร ซึ่งมีค่าใกล้เคียงกับค่าที่ทำนายไว้ผลการศึกษาบ่งชี้ความเป็นไปได้ในการผลิตแลคเคสจากราและการทำนายสภาวะการผลิตที่เหมาะสมซึ่งเป็นประโยชน์ในการค้าในอนาคต
