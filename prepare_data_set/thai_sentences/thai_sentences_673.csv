sentences
งานวิจัยนี้เป็นการพัฒนาแบบจำลองทางเลือกที่รวมปัจจัยแฝงของผู้เดินทางมายังมหาวิทยาลัยเกษตรศาสตร์ วิทยาเขตบางเขน
โดยมีวัตถุประสงค์เพื่อหาสัดส่วนการเปลี่ยนรูปแบบการเดินทางจากรถยนต์ส่วนบุคคลมาเลือกใช้บริการรถไฟฟ้าที่มีการเชื่อมต่อภายในมหาวิทยาลัย 2 รูปแบบ ได้แก่ รถโดยสารประจำทางภายในมหาวิทยาลัย (กรณีที่ 1) และรถจักรยานยนต์รับจ้าง (กรณีที่ 2) ด้วยวิธีการสร้างแบบสอบถามสำรวจความเห็นผ่านสถานการณ์สมมติและสำรวจทัศนคติของผู้เดินทางที่มีต่อปัจจัยแฝงทั้ง 4 ปัจจัย ได้แก่ ปัจจัยด้านความสะดวก ปัจจัยด้านความสบาย ปัจจัยด้านความปลอดภัยและปัจจัยด้านความเชื่อมั่นในการเดินทาง
ผลการศึกษาพบว่าแบบจำลองทางเลือกที่รวมปัจจัยแฝง ที่ได้จากการรวมแบบจำลองทางเลือกดั้งเดิมกับแบบจำลองตัวแปรแฝงมีตัวแปรสาเหตุและตัวชี้วัดหลายตัว หรือ แบบจำลองมิมิค (MIMIC Model)
สามารถนำไปพยากรณ์การเปลี่ยนรูปแบบการเดินทางจากรถยนต์ส่วนบุคคลมาเลือกใช้บริการด้วยรถไฟฟ้าแล้วมีรูปแบบการเชื่อมต่อภายในดังกรณีที่ 1 และกรณีที่ 2 ได้เหมาะสมและดีกว่าแบบจำลองทางเลือกดั้งเดิม (ที่คำนึงเฉพาะปัจจัยด้านเวลาและค่าใช้จ่าย)
โดยเมื่อพิจารณาจากค่าสถิติการตรวจสอบประสิทธิภาพของแบบจำลอง (McFadden’s R-Square)
พบว่ามีค่าสถิติเพิ่มขึ้นร้อยละ 4.03 และ 3.26
และมีค่าร้อยละความถูกต้องในการทำนายของแบบจำลองเพิ่มขึ้นร้อยละ 0.74 และ 0.68 ตามลำดับ
