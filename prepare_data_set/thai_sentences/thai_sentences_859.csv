sentences
การวิจัยครั้งนี้เป็นการพัฒนาการเรียนการสอนปฏิบัติงานเขียนโปรแกรมพีแอลซี (PLC) ควบคุมระบบนิวแมติกส์
โดยขั้นตอนการวิจัยมีดังนี้
ขั้นตอนที่ 1 พัฒนาชุดฝึกปฏิบัติงานเขียนโปรแกรมพีแอลซีควบคุมระบบนิวแมติกส์
โดยเริ่มจากการศึกษารายละเอียดเนื้อหาหลักสูตรและออกแบบชุดปฏิบัติ
ซึ่งงานวิจัยนี้ได้ออกแบบเป็นชุดอุปกรณ์หยิบจับชิ้นงานและจัดหาวัสดุที่ใช้สำหรับสร้างชุดฝึกปฏิบัติ
จากนั้นดำเนินการสร้างชุดฝึกปฏิบัติ และเอกสารประกอบการสอนสำหรับชุดฝึกปฏิบัติงานเขียนโปรแกรมพีแอลซี
พร้อมทั้งนำชุดปฏิบัติที่พัฒนาขึ้นให้กับกลุ่มตัวอย่าง ซึ่งเป็นผู้เชี่ยวชาญจำนวน 15 คน ประเมินความเหมาะสม
ผลการประเมินพบว่าชุดฝึกปฏิบัติ และเอกสารประกอบการสอนสำหรับชุดฝึกปฏิบัติงานเขียนโปรแกรมพีแอลซีที่พัฒนาขึ้นมีความเหมาะสมอยู่ในระดับมาก
ขั้นตอนที่
2 ประเมินประสิทธิภาพการเรียนการสอนงานเขียนโปรแกรมพีแอลซีควบคุมระบบนิวแมติกส์
ผู้วิจัยได้นำชุดฝึกปฏิบัติงานเขียนโปรแกรมพีแอลซีมาทดสอบกับกลุ่มตัวอย่าง  ซึ่งเป็นนักศึกษาสาขาวิศวกรรมเครื่องกล ชั้นปีที่ 3 คณะครุศาสตร์อุตสาหกรรม มหาวิทยาลัยเทคโนโลยีราชมงคลธัญบุรี จำนวน 23 คน โดยวิธีสุ่มตัวอย่างแบบเจาะจง (Purposive Sampling)
ผลการวิจัยพบว่า ประสิทธิภาพการเรียนการสอนมีประสิทธิภาพ 84.96/82.40 แสดงให้เห็นว่าชุดฝึกปฏิบัติงานเขียนโปรแกรมพีแอลซีที่พัฒนาขึ้นสามารถนำไปใช้ในการเรียนการสอนได้อย่างมีประสิทธิภาพส่งผลให้ผู้เรียนมีผลสัมฤทธิ์ทางการเรียนที่สูงขึ้น
