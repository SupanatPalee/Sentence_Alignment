sentences
สารสนเทศเป็นสิ่งสำคัญอย่างยิ่งในการจัดการโซ่อุปทาน ซึ่งถูกนำมาใช้ในอุตสาหกรรมอาหารแช่แข็งส่งออก
ตลอดจนนำมาใช้ในการสร้างกลยุทธ์การแข่งขัน
โดยมีปัจจัยสำคัญที่เกี่ยวข้อง ได้แก่โครงสร้างพื้นฐานด้านเทคโนโลยีสารสนเทศ ระบบสารสนเทศเชิงกลยุทธ์ และคุณภาพของสารสนเทศ
อันส่งผลต่อการจัดการโซ่อุปทานของอุตสาหกรรมอาหารแช่แข็งส่งออก
การศึกษาครั้งนี้จะศึกษาถึงอิทธิพลเชิงโครงสร้างระหว่างปัจจัยเหล่านี้
เพื่อนำมาปรับปรุงสร้างความสามารถในการแข่งขันของอุตสาหกรรม
โดยงานวิจัยฉบับนี้เป็นการวิจัยเชิงปริมาณ
มีวัตถุประสงค์เพื่อวิเคราะห์ปัจจัยเชิงสาเหตุของกลยุทธ์ด้านสารสนเทศต่อการจัดการโซ่อุปทานของอุตสาหกรรมอาหารแช่แข็งส่งออกของประเทศไทย
โดยสุ่มตัวอย่างแบบแบ่งชั้นจากประชากรจำนวน 717 ราย
ได้ตัวอย่างจำนวน 235 ราย
เก็บข้อมูลโดยใช้แบบสอบถาม
วิเคราะห์ตัวอย่างด้วยสถิติเชิงพรรณนา และการตรวจสอบตัวแบบปัจจัยเชิงสาเหตุกับข้อมูลเชิงสาเหตุด้วยสถิติวัดความกลมกลืน
ผลการวิเคราะห์ปัจจัยเชิงสาเหตุ
พบว่าตัวแบบมีความสอดคล้องกลมกลืนกับข้อมูลเชิงประจักษ์ (ค่าไค-สแควร์ = 70.220 องศาความเป็นอิสระ = 55 ค่าไค-สแควร์สัมพันธ์ = 1.277 p-value = 0.081
ดัชนีวัดระดับความกลมกลืน = 0.956
ดัชนีวัดระดับความกลมกลืนที่ปรับแก้แล้ว  = 0.927 ค่าดัชนีรากของค่าเฉลี่ยกำลังสองของการประมาณค่าความคลาดเคลื่อน = 0.048 ดัชนีรากของกำลังสองเฉลี่ยของส่วนที่เหลือ = 0.036
ดัชนีวัดระดับความเหมาะสมพอดีอิงเกณฑ์ = 0.965
ดัชนีวัดความสอดคล้องกลมกลืนเชิงสัมพัทธ์ = 0.992 ค่า HOELTER = 227.000 ดัชนี ทัคเกอร์-ลูอิส = 0.989)
โดยปัจจัยที่มีอิทธิพลต่อประสิทธิภาพในการจัดการโซ่อุปทานของอุตสาหกรรมอาหารแช่แข็งส่งออกของไทย มากที่สุดคือระบบสารสนเทศเชิงกลยุทธ์ ซึ่งมีค่ามาตรฐานของอิทธิพลรวมเท่ากับ 0.549
ในขณะที่ค่ามาตรฐานของอิทธิพลรวมจากคุณภาพของสารสนเทศ เท่ากับ 0.192 และค่ามาตรฐานของอิทธิพลทางตรงของโครงสร้างพื้นฐานด้านเทคโนโลยีสารสนเทศ เท่ากับ 0.192
ในขณะที่ปัจจัยที่มีอิทธิพลต่อระบบสารสนเทศเชิงกลยุทธ์ มากที่สุดคือโครงสร้างพื้นฐานด้านเทคโนโลยีสารสนเทศ
โดยมีค่ามาตรฐานของอิทธิพลรวมเท่ากับ 0.305 และปัจจัยด้านคุณภาพของสารสนเทศมีค่ามาตรฐานของอิทธิพลโดยรวมเท่ากับ 0.206
