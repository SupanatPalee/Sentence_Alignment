sentences
การออกแบบสถานีงานและท่าทางการทำงานไม่ถูกต้องตามหลักการยศาสตร์
ทำให้เกิดปัญหากับระบบโครงร่างและกล้ามเนื้อของผู้ปฏิบัติงานซึ่งเป็นปัญหาสำคัญที่ส่งผลต่อประสิทธิภาพการผลิต
งานวิจัยนี้มุ่งเน้นการปรับปรุงสถานีงานเพื่อลดการปวดเมื่อยกล้ามเนื้อในกระบวนการเตรียมเส้นไหมของกลุ่มอาชีพทอผ้าไหมจังหวัดสุรินทร์
"โดยใช้เทคนิคการคิดหาวิธีการปรับปรุงงานแบบ ECRS (Eliminate, Combine, Rearrange, Simplify) เป็นเครื่องมือสำหรับปรับปรุงสถานีงาน"
ประเมินการปวดเมื่อยกล้ามเนื้อด้วยการประเมินค่าดัชนีความผิดปกติ (Abnormality index; AI) และการประเมินค่าสัญญาณไฟฟ้ากล้ามเนื้อ (Electromyography; EMG) ตามพารามิเตอร์ Mean Frequency
"ผลการปรับปรุงสถานีงานในกระบวนการเตรียมเส้นไหม สามารถลดค่าดัชนีความไม่ปกติ (Abnormal Index) ของกลุ่มตัวอย่างที่มีช่วงอายุ 25-39 ปี 40-49 ปี 50-59 ปี และ 60 ปีขึ้นไป คิดเป็น 41.77, 40.41, 41.39 และ 42.97 เปอร์เซ็นต์ ตามลำดับ"
เมื่อเทียบกับค่าดัชนีความไม่ปกติของการปฏิบัติงานก่อนการปรับปรุง
ผลการประเมินค่าสัญญาณไฟฟ้ากล้ามเนื้อด้วยค่าความถี่เฉลี่ยของกล้ามเนื้อ Erector Spinae และ Trapezius
พบว่าค่าความถี่เฉลี่ยของกลุ่มกล้ามเนื้อของการปฏิบัติงานหลังการปรับปรุงมีค่าน้อยกว่าการปฏิบัติงานก่อนการปรับปรุง
และการปรับปรุงสถานีงานการเตรียมเส้นไหมสามารถลดเวลาในกระบวนการเตรียมเส้นไหมลงได้ 65.06 เปอร์เซ็นต์
