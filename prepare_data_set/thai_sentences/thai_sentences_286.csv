sentences
สารอนิลีนเป็นสารประกอบจำพวกอะโรมาติกเอมีนที่พบการปนเปื้อนในสิ่งแวดล้อมเป็นวงกว้าง
งานวิจัยนี้มีเป้าหมายเพื่อศึกษาอิทธิพลของความเข้มข้นต่อการกำจัดสารอนิลีน จลนพลศาสตร์การย่อยสลายสารอนิลีนทางชีวภาพ และการตรวจติดตามสารมัธยันตร์ (intermediate product)
การศึกษานี้เลือกใช้ Pseudomonas fluorescens MC46 (MC46) ซึ่งเป็นแบคทีเรียที่สามารถย่อยสลายสารประกอบคลอโรอนิลีนได้
ผลการศึกษาพบว่า MC46 (108  ซีเอฟยูต่อมิลลิลิตร) มีประสิทธิภาพการกำจัดสารอนิลีน (1 ถึง 100 มิลลิกรัมต่อลิตร) ประมาณร้อยละ 17 ถึง 43
การทดลองที่ความเข้มข้นของสารอนิลีนเริ่มต้นน้อย (1 ถึง 10 มิลลิกรัมต่อลิตร) ประสิทธิภาพการกำจัดสูง
ส่วนการทดลองที่ความเข้มข้นสารอนิลีนเริ่มต้นสูง (30 ถึง 100 มิลลิกรัมต่อลิตร)
พบว่าจำนวนเซลล์ MC46 และประสิทธิภาพการกำจัดสารน้อยกว่าอย่างชัดเจน
ผลการวิเคราะห์จลนพลศาสตร์ของการกำจัดสารอนิลีนแบบมีการยับยั้งเป็นไปตามแบบจำลองของ Andrews
โดยมีอัตราการกำจัดสารอนิลีนจำเพาะสูงสุด (qmax) เท่ากับ 1.68x10-4 มิลลิกรัมต่อลิตร/ซีเอฟยูต่อลิตร-วัน ค่าคงที่ครึ่งอิ่มตัว (Ks) เท่ากับ 9.7 มิลลิกรัมต่อลิตร และ ค่าคงที่การยับยั้งสาร (Ki) เท่ากับ 13.9 มิลลิกรัมต่อลิตร
จากผลการตรวจติดตามสารมัธยันตร์พบว่าเกิดสารแคทีคอลในระหว่างการทดลองแต่ MC46 สามารถย่อยสลายสารแคทีคอลได้เช่นกัน จากผลการศึกษานี้ชี้ให้เห็นความเป็นไปได้ของ MC46 ในการปฏิบัติงานจริงสำหรับการกำจัดสารอนิลีนและสารมัธยันตร์ที่ปนเปื้อนในสิ่งแวดล้อมในอนาคต
