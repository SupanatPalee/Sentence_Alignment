sentences
การศึกษานี้เป็นการพัฒนาเครื่องปอกเปลือกกลีบกระเทียมโดยใช้แรงดันลมแบบหมุนเวียนมีลักษณะเป็นถังทรงกระบอกมีความสูง 30 ซม. เส้นผ่านศูนย์กลาง 20 ซม.
ท่อลมทางเข้ามีขนาดเส้นผ่านศูนย์กลาง 0.5 ซม.
และท่อลมพ่นกลีบทางออกมีขนาดเส้นผ่านศูนย์กลาง 3.8 ซม.
การทดลองโดยกำหนดตัวแปรในการทดลอง 3 ตัวแปร คือ ความดันลม เวลาที่ใช้ทดลอง และปริมาณกระเทียมที่ใช้ในการทดลอง
"โดยความดันลม คือ 6, 7, 8 และ 9 bar"
"เวลาที่ใช้ในการทดลอง คือ 10, 20 และ 30 วินาที/รอบ และปริมาณน้ำหนักของกลีบกระเทียม คือ 200, 300 และ 400 กรัม/รอบ"
จากการทดลองพบว่าประสิทธิภาพการทำงานสูงสุดของเครื่องปอกเปลือกกลีบกระเทียมโดยใช้แรงดันลมแบบหมุนเวียน คือ 98.11% ที่น้ำหนักกลีบกระเทียม 300 กรัม ความดันลม 8 bar และเวลาที่ใช้ในการทดลอง 30 วินาที
และมีสมรรถนะการทำงานสามารถปอกเปลือกกลีบกระเทียมได้สูงสุด คือ 35.32 กิโลกรัม/ชั่วโมง
เมื่อเปรียบเทียบกับเครื่องอื่น ๆ ที่พัฒนาขึ้นพบว่าเครื่องปอกกลีบเปลือกกระเทียมโดยใช้แรงดันลมแบบหมุนเวียนมีประสิทธิภาพในการปอกเปลือกกลีบกระเทียมสูงที่สุด
โดยสามารถนำไปใช้ได้ในร้านอาหารที่มีการใช้กระเทียมเป็นส่วนประกอบในการทำอาหารจำนวนมากต่อวันและสามารถพัฒนาโดยติดตั้งอุปกรณ์กรองอากาศเพื่อให้ได้อากาศหรือลมบริสุทธิ์ที่ใช้จริงในการปอกเปลือกกลีบกระเทียมเพื่อบริโภค ต่อไป
