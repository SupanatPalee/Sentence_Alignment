sentences
วัตถุประสงค์ของงานวิจัยนี้เพื่อศึกษาจลนพลศาสตร์การอบแห้งขมิ้นชันและคุณภาพของขมิ้นชันหลังการอบแห้ง
โดยอบแห้งขมิ้นชันด้วยเทคนิคผสมผสานอินฟราเรดร่วมกับสุญญากาศที่ความดันสัมบูรณ์ 10 kPa และอุณหภูมิ 40 50 60 และ 70 oC
จากการทดลองพบว่า อุณหภูมิที่สูงขึ้นมีผลต่อการลดความชื้นของขมิ้นชัน
ทำให้ใช้เวลาในการอบแห้งและความสิ้นเปลืองพลังงานจำเพาะลดลง
โดยการอบแห้งขมิ้นชันที่ความชื้นเริ่มต้นร้อยละ 627.2% d.b. จนมีความชื้นสุดท้ายร้อยละ 11.80
%d.b. ที่อุณหภูมิอบแห้ง 70 oC จะใช้เวลาอบแห้งน้อยที่สุด 180 min
และความสิ้นเปลืองพลังงานจำเพาะน้อยที่สุด 1.7 MJ/g water evaporated
สำหรับด้านคุณภาพพบว่า เมื่ออุณหภูมิอบแห้งสูงขึ้นขมิ้นชันจะมีค่าความสว่างและสีแดงเพิ่มขึ้น
แต่สีเหลืองมีค่าลดลง
และที่อุณหภูมิอบแห้ง 50 oC จะมีค่าการเปลี่ยนแปลงสีโดยรวมน้อยที่สุด
ส่วนปริมาณน้ำอิสระมีค่าอยู่ในเกณฑ์มาตรฐานทุกการทดลอง
นอกจากนี้ที่อุณหภูมิอบแห้ง 60 ๐C ขมิ้นชันมีฤทธิ์ต้านอนุมูลอิสระสูงที่สุด (IC50=0.82 mg/ml) และปริมาณฟีนอลิกรวมทั้งหมดสูงสุด 155.83 mgGAE/g
