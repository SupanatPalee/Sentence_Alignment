sentences
งานวิจัยนี้มีวัตถุประสงค์เพื่อสำรวจ วิเคราะห์ และพัฒนาต้นแบบมูลค่าของเวลาในพื้นที่จังหวัดชายแดนภาคใต้
ซึ่งมีความจำเป็นสำหรับการใช้วิเคราะห์ความเหมาะสมของโครงการก่อสร้างโครงสร้างพื้นฐาน
โดยจะช่วยเพิ่มประสิทธิภาพในการวิเคราะห์โครงการให้ถูกต้องมากยิ่งขึ้น
งานวิจัยนี้ได้เก็บข้อมูลเชิงปริมาณ และเชิงคุณภาพ จำนวน 406 ตัวอย่าง
"พบว่ารายได้เฉลี่ยของกลุ่มตัวอย่างอยู่ระหว่าง 10,000-20,000 บาท"
ประกอบอาชีพหลักคือ กลุ่มอาชีพพนักงานห้างร้าน/บริษัท
"ด้านข้อมูลจราจรนั้น บริเวณพื้นที่ศึกษา มีปริมาณจราจรเฉลี่ย 2,183 PCUต่อวัน (4,051 คันต่อวัน)"
ผลการวิจัยด้านมูลค่าของเวลาพบว่า ในภาพรวมของพื้นที่จังหวัดชายแดนภาคใต้มีมูลค่าของเวลาในการเดินทางอยู่ที่ 69.20 บาทต่อชั่วโมง ซึ่งน้อยกว่ามูลค่าของเวลาในการเดินทางระดับประเทศที่ 117.99 บาทต่อชั่วโมง คิดเป็นร้อยละ 58.65
เมื่อแยกตามประเภทของยานพาหนะนั้น มูลค่าของเวลาในการเดินทางด้วยรถยนต์ที่ 103.22 บาทต่อชั่วโมง มากกว่ามูลค่าของเวลาในการเดินทางด้วยรถจักรยานยนต์ที่ 60.00 บาทต่อชั่วโมง
