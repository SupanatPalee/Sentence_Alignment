sentences
งานวิจัยนี้มีวัตถุประสงค์เพื่อทำการปรับปรุงผังโรงงานสำหรับการผลิตเฟอร์นิเจอร์ไม้
จากการศึกษาข้อมูลผลิตภัณฑ์ของกรณีศึกษา
ผลิตภัณฑ์ 3 ชนิดที่ถูกทำการผลิตมากที่สุดได้ถูกเลือกนำมาใช้ในการศึกษาครั้งนี้ ประกอบด้วย ตู้เสื้อผ้า เตียงนอน และตู้ลอย ลำดับแรกผังโรงงานในปัจจุบันได้ถูกทำการศึกษาและวิเคราะห์ ข้อมูลเกี่ยวกับจำนวนแผนกที่ใช้ในการผลิต ขนาดพื้นที่ของโรงงาน ระยะทาง และความถี่ในการขนย้ายได้ถูกนำมาทำการวิเคราะห์เพื่อศึกษาถึงความสัมพันธ์ในแต่ละแผนก
สำหรับทำการค้นหาผังที่มีความเหมาะสมนั้น
งานวิจัยชิ้นนี้ได้ทำการออกแบบผังโรงงานออกมาทั้งหมด 3 รูปแบบ
รูปแบบที่ 1 ได้ถูกออกแบบโดยการใช้หลักการ CORELAP
รูปแบบที่ 2 ได้ถูกออกแบบโดยการใช้หลักการการวิเคราะห์ข้อมูลความสัมพันธ์ระหว่างแผนก
และรูปแบบที่ 3 ได้ถูกออกแบบโดยการใช้หลักการตามกระบวนการผลิต
เพื่อทำการตัดสินใจเลือกผังที่เหมาะสมภายใต้ทั้งสามทางเลือก
ผู้วิจัยได้การนำเสนอวิธีการกระบวนการวิเคราะห์ตามลำดับชั้นมาใช้ในงานวิจัยนี้
จากการพิจารณา 6 เกณฑ์ ประกอบด้วย ค่าระยะทาง ค่าคะแนนความใกล้ชิด ความยืดหยุ่น ความสะดวกสบายและความปลอดภัย พบว่าผังโรงงานรูปแบบที่ 1 เป็นผังที่เหมาะสมที่สุดที่จะนำมาใช้เป็นแนวทางในการปรับปรุง
โดยมีค่าลำดับความสำคัญเท่ากับ 0.4102 หรือคิดเป็นร้อยละ 41.02
เมื่อนำผังโรงงานรูปแบบที่ 1
ไปทำการเปรียบเทียบกับผังโรงงานในปัจจุบัน พบว่าระยะทางรวมของการขนย้ายในการผลิตของโรงงานมีค่าลดลงจากเดิมคิดเป็นร้อยละ 47.48
