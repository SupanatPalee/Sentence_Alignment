sentences
บทความวิจัยนี้แสดงข้อมูลในการพัฒนากระบวนการวิเคราะห์ค่าปริมาณเชื้อเพลิงสะสมบนผิวดินในป่าเต็งรัง
บริเวณอุทยานแห่งชาติลำน้ำน่าน จังหวัดอุตรดิตถ์ มีพื้นที่ป่าเต็งรังประมาณ 100 ไร่
กำหนดจุดเก็บข้อมูลทั้งสิ้น 5 จุดโดยอาศัยเกณฑ์การกำหนดข้อมูลพื้นที่ที่มีความสูง 400 - 600 เมตรจากระดับน้ำทะเล ความลาดชัน 8 -10 องศาทำมุมกับแนวระดับ
การเก็บข้อมูลภาพจะทำการถ่ายภาพเรือนยอดต้นไม้และทำการเก็บข้อมูลภาพทุกสัปดาห์เป็นประจำ
ทำการพัฒนาระบบดึงข้อมูลจากแม่ข่ายเพื่อนำข้อมูลภาพเรือนยอดมาใช้วิเคราะห์
และทำปรับโทนสีขาว/ดำแก่รูปภาพ
กรอบข้อมูลภาพที่ใช้จะกำหนดให้มีพฤติกรรมการปกคลุมของเรือนยอดคิดเป็นร้อยละพื้นที่ประมาณ 85 - 95 ของพื้นที่
ผลการวิเคราะห์พบว่า
ในเวลาที่เรือนยอดยังไม่เกิดการผลัดใบอยู่ประมาณร้อยละ 85 - 95 ของพื้นที่ซึ่งเมื่อแปลผลเป็นปริมาณเชื้อเพลิงที่สะสมบนผิวดินด้านล่างเรือนยอดแล้วจะมีค่าประมาณ 0.04 - 0.11 กิโลกรัมต่อตารางเมตร
เมื่อถึงช่วงกลางเดือนมีนาคมซึ่งนับเป็นช่วงต้นของฤดูการเกิดไฟป่าในประเทศไทย ค่าร้อยละของพื้นที่เม็ดสีดำจะอยู่ในช่วง 20 - 30 ของพื้นที่ทั้งหมดในกรอบข้อมูลภาพ เทียบเท่ากับปริมาณเชื้อเพลิงที่สะสมบนพื้นที่ประมาณ 0.33 - 0.48 กิโลกรัมต่อตารางเมตร
ข้อมูลดังกล่าวถูกใช้สร้างแนวโน้มการสะสมเชื้อเพลิงบนผิวดินของป่าเต็งรังเพื่อใช้ขยายผลสู่การคาดการณ์ปริมาณเชื้อเพลิงในป่าเต็งรังจากภาพถ่ายเรือนยอดมีค่าความคลาดเคลื่อน 18% ตามเงื่อนไขตั้งต้นดังกล่าว
และสามารถใช้เป็นข้อมูลประกอบการตัดสินใจจัดการเชื้อเพลิง
