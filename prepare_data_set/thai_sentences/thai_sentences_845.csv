sentences
งานวิจัยนี้มีวัตถุประสงค์เพื่อนำเสนอวิธีการอย่างเป็นระบบในการออกแบบและพัฒนาอุปกรณ์จับยึดไขควงวัดแรงบิดเพื่อใช้สำหรับการสอบเทียบไขควงวัดแรงบิดให้สอดคล้องตามมาตรฐาน ISO 6789 : 2003 (E)
โดยมุ่งเน้นการออกแบบอุปกรณ์จับยึดรูปแบบใหม่ที่สามารถช่วยให้ผลการสอบเทียบมีความถูกต้องและตอบสนองต่อความต้องการของผู้ใช้งานภายในห้องปฏิบัติการสอบเทียบได้อย่างแท้จริง
งานวิจัยนี้ได้ประยุกต์ใช้เทคนิคการกระจายหน้าที่เชิงคุณภาพ(QFD) ด้วยบ้านแห่งคุณภาพ(HOQ) เป็นเครื่องมือหลักในการวิจัย
เริ่มต้นงานวิจัยจากขั้นตอนที่ 1 การศึกษาและวิเคราะห์ข้อมูลอุปกรณ์จับยึดไขควงวัดแรงบิดที่มีใช้อยู่แล้วภายในห้องปฏิบัติการสอบเทียบเพื่อให้ทราบถึงจุดเด่นและจุดด้อย
ขั้นที่ 2 สารวจความต้องการของเจ้าหน้าที่สอบเทียบและผู้ที่เกี่ยวข้องที่มีต่ออุปกรณ์จับยึดไขควงวัดแรงบิด
ขั้นที่
3
จากความต้องการที่ได้จะถูกแปลงให้เป็นข้อมูลเชิงเทคนิคด้วยบ้านแห่งคุณภาพ(HOQ) จากเทคนิคการกระจายหน้าที่เชิงคุณภาพ(QFD)
ขั้นที่
4
ทำการออกแบบอุปกรณ์จับยึดตัวต้นแบบด้วยโปรแกรมคอมพิวเตอร์โดยเลือกแต่ละแนวคิดที่เหมาะสมที่สุดจากการใช้เทคนิคการสร้างสรรค์และการคัดเลือกแนวคิด ขั้นที่ 5
ทำการสร้างและทดลองใช้อุปกรณ์จับยึดตัวต้นแบบด้วยการนำไปใช้สอบเทียบไขควงวัดแรงบิด
จากการทดลองพบว่าอุปกรณ์จับยึดที่ออกแบบใหม่สามารถสอบเทียบได้ตามมาตรฐาน ISO 6789 : 2003 (E)
และสามารถตอบสนองความต้องการของผู้ใช้งานได้อย่างแท้จริง ดังนี้
1.มีความแข็งแรงในการจับยึดไขควง
2.สามารถปรับแรงบิดละเอียดได้
3.สามารถปรับระดับความสูงของไขควงได้
4.มีความสะดวกรวดเร็วในการจับยึดไขควง
และจากการทดสอบระดับความพึงพอใจพบว่าอุปกรณ์จับยึดที่ออกแบบใหม่มีระดับคะแนนสูงมากคือ 4.75 จาก 5
