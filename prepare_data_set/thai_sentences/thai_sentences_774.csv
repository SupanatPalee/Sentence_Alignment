sentences
ในงานวิจัยนี้เป็นการศึกษาลักษณะเฉพาะของอะลูมิเนียมผสมซิลิคอนหล่อเกรด AA4032 ที่มีการเติมทองแดงในปริมาณร้อยละ 3.5 โดยน้ำหนัก และเสริมแรงด้วยอนุภาคเซอร์โคเนียมไดโบไรด์ (ZrB2) ที่ผ่านกระบวนการเติมจากการทำปฏิกิริยาของฟลักซ์ 2 ชนิดคือ K2ZrF6 และ KBF4
ทำการวิเคราะห์ลักษณะเฉพาะของอะลูมิเนียมคอมโพสิต
เสริมความแข็งแรงด้วยอนุภาคเซอร์โคเนียมไดโบไรด์
โดยใช้เทคนิควิเคราะห์การเลี้ยวเบนของรังสีเอ็กซ์ กล้องจุลทรรศน์แบบใช้แสง และกล้องจุลทรรศน์อิเล็กตรอนแบบส่องกราด
จากผลการทดลองพบว่าปริมาณของอนุภาคซิลิคอนปฐมภูมิเพิ่มขึ้นอย่างมีนัยสำคัญ
ซึ่งสัมพันธ์กับการเพิ่มขึ้นของปริมาณทองแดงจาก ร้อยละ 1 เป็นร้อยละ 3.5 โดยน้ำหนัก
จากผลของการวิเคราะห์การเลี้ยวเบนของรังสีเอ็กซ์ ยืนยันการก่อตัวของอนุภาค เซอร์โคเนียมไดโบไรด์
อีกทั้งยังพบว่าขนาดของโครงสร้างยูเทคติกซิลิคอนมีขนาดเล็กลง และความแข็งของอะลูมิเนียมผสมซิลิคอนหล่อดีขึ้นจากการเพิ่มปริมาณทองแดง
และเสริมความแข็งแรงด้วยอนุภาคเซอร์โคเนียมไดโบไรด์
