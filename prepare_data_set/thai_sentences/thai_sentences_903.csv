sentences
งานวิจัยนี้เป็นการนำเสนอนวัตกรรมในรูปแบบของโปรแกรมคอมพิวเตอร์เพื่อใช้ตรวจความถูกต้องของท่าทางการออกกำลังกายท่าสควอชผ่านกล้องวีดิทัศน์โดยอาศัยหลักการประมวลผลภาพดิจิทัล
โดยมีวัตถุประสงค์เพื่อให้นักกีฬา ผู้ฝึกซ้อมนักกีฬาหรือบุคคลทั่วไป ใช้ประกอบการออกกำลังกายท่าสควอชได้อย่างถูกต้อง
ไม่ได้รับอันตรายหรือเกิดการบาดเจ็บ
โดยผู้วิจัยได้ศึกษาเกี่ยวกับเงื่อนไขของการออกกำลังกายท่าสควอชที่ถูกต้อง ร่วมกับการศึกษาถึงหลักการการประมวลผลภาพดิจิทัล
นำมาออกแบบและสร้างโปรแกรมที่ทำงานร่วมกับกล้องวีดิทัศน์
เพื่อทำหน้าที่ตรวจสอบการแสดงท่าทางการสควอชที่ถูกต้องแทนการใช้สายตามนุษย์
ผลการออกแบบและสร้างโปรแกรมนี้ สามารถตรวจสอบความถูกต้องของการออกกำลังกายท่าสควอชจากผู้ทดสอบจำนวน 5 คน
ผู้ทดสอบแต่ละคนทำท่าทางสควอชจำนวน 20 ครั้ง
เก็บผลการทดลองโปรแกรมแต่ละครั้ง พบว่ามีความถูกต้องร้อยละ 93
ซึ่งสาเหตุของความผิดพลาดนั้นเกิดจากการเปลี่ยนแปลงของสภาวะแสงในบริเวณที่ทดสอบอย่างกะทันหันหรือจังหวะการทำท่าสควอชไม่เป็นธรรมชาติ เช่น มีการเคลื่อนที่เร็วหรือช้ากว่าอัตราเฟรมปกติ
นอกจากนี้ ผู้วิจัยได้ทำการวิเคราะห์ข้อมูลจากผลการประเมินความพึงพอใจจากผู้เชี่ยวชาญด้านกีฬา นักกีฬาและบุคคลทั่วไปจำนวน 5 ท่าน พบว่าผลการประเมินการใช้งานโปรแกรมอยู่ในระดับดี
มีคะแนนเฉลี่ย 4.06
