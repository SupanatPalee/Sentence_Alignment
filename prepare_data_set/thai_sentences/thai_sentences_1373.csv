sentences
บทความนี้ได้นำเสนอการใช้ตัวกรองปรับตัวได้โดยใช้อัลกอริธึมกำลังสองเฉลี่ยน้อยที่สุดแบบบรรทัดฐานในการกำจัดสัญญาณรบกวนสำหรับการวัดสัญญาณคลื่นไฟฟ้าหัวใจ
โดยกล่าวถึงคุณสมบัติทั่วไปของการวัดคลื่นไฟฟ้าหัวใจ และสัญญาณรบกวนในขณะทำการวัดคลื่นไฟฟ้าหัวใจ
สำหรับตัวกรองปรับได้ที่มีคุณสมบัติในการกำจัดสัญญาณรบกวนนั้น จะอธิบายถึงพื้นฐานที่เกี่ยวข้องกับตัวกรองปรับตัวได้ และการออกแบบอัลกอริธึมกำลังสองเฉลี่ยน้อยที่สุดสำหรับตัวกรองที่เป็นเชิงเส้นปรับตัวได้สำหรับการกำจัดสัญญาณรบกวนในการวัดสัญญาณคลื่นไฟฟ้าหัวใจ
ผลการทดสอบที่ได้จากทดลองโดยใช้ชุดข้อมูลคลื่นไฟฟ้าหัวใจในการจำลองการทำงานของตัวกรองปรับตัวได้นั้น แสดงให้เห็นว่า ตัวกรองปรับตัวได้ด้วยอัลกอริธึมค่าเฉลี่ยกำลังสองน้อยที่สุดแบบบรรทัดฐานสามารถกำจัดสัญญาณรบกวนได้โดยทดสอบจากคุณสมบัติของค่าผิดพลาดน้อยที่เป็นค่าเบี่ยงเบนกำลังสองเฉลี่ยน้อยที่สุดที่แสดงให้เห็นว่าสัญญาณเอาต์พุตที่ได้มีค่าใกล้เคียงกับสัญญาณที่ต้องการ
