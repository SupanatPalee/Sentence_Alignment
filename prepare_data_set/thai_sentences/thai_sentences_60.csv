sentences
บทความนี้นำเสนอผลกระทบต่อกำลังสูญเสียไฟฟ้าจริงในระบบจำหน่ายไฟฟ้าเนื่องจากความแตกต่างของรูปแบบการกระจายตัวและคุณลักษณะของผู้ใช้ไฟฟ้าในแต่ละจุดโหลดซึ่งได้ศึกษาผ่านกรณีศึกษา 7 กรณี
โดยมุ่งเน้นการศึกษาไปที่การรวมคุณลักษณะผู้ใช้ไฟฟ้าทุกประเภทก่อนกระจายไปยังทุกจุดโหลดและการแบ่งคุณลักษณะผู้ใช้ไฟฟ้าให้กระจายตามรูปแบบที่กำหนดตามกรณีศึกา
ในบทความนี้ได้ดำเนินการทดสอบผ่านแบบจำลองระบบจำหน่ายไฟฟ้าที่ประกอบไปด้วย 9 จุดโหลด
ผลลัพธ์ที่ได้แสดงให้เห็นว่ากำลังไฟฟ้าสูญเสียจริงตลอดทั้งวันของส่วนแรกของสายส่งหรือส่วนที่ใกล้กับแหล่งจ่ายไฟฟ้าต้นทางมีลักษณะของกราฟคล้ายกันในทุกกรณีแต่มีขนาดที่แตกต่างกัน
ในขณะที่การใช้คุณลักษณะผู้ใช้ไฟฟ้ารวมทำให้เกิดความคลาดเคลื่อนในการคำนวณค่ากำลังไฟฟ้าสูญเสียจริงได้ถ้าในระบบจำหน่ายไฟฟ้ามีการกระจายของผู้ใช้ไฟฟ้าตามแต่ละจุดโหลดที่แตกต่างกัน
