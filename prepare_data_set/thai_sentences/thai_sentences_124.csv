sentences
"งานวิจัยนี้ศึกษาการพัฒนากำลังอัดแกนเดียวของวัสดุพื้นทางเดิมปรับปรุงด้วยเถ้าลอย และกากแคลเซียมคาร์ไบด์ จีโอโพลิเมอร์ ที่อายุบ่ม 7, 14, 28, 60 และ 90 วัน"
"งานวิจัยนี้ศึกษาอิทธิพลของปริมาณสารกระตุ้นซึ่งเป็นส่วนผสมของสารละลายโซเดียมซิลิเกต (NS) และสารละลายโซเดียมไฮดรอกไซด์ (NH) ที่ความเข้มข้น 8 โมลาร์, อัตราส่วนของหินคลุกที่ไม่ผ่านมาตรฐาน:กากแคลเซียมคาร์ไบด์:เถ้าลอย (RCR:CCR:FA) และอัตราส่วน NS:NH พบว่าหน่วยน้ำหนักแห้งสูงสุดของ RCR-CCR-FA จีโอโพลิเมอร์มีค่าลดลงตามปริมาณ FA ที่เพิ่มขึ้นเนื่องจากความถ่วงจำเพาะของ FA ต่ำกว่า กำลังอัดแกนเดียวที่อายุบ่ม 7 วันมีค่าเพิ่มขึ้นตามการเพิ่มของปริมาณ FA"
"เนื่องจากปริมาณซิลิกาและอลูมินาในระบบเพิ่มขึ้น ตัวอย่างที่ปริมาณสารกระตุ้นที่เหมาะสม (Optimum liquid alkaline content, OLC), อัตราส่วน RCR:CCR:FA เท่ากับ 40:10:50"
และอัตราส่วน NS:NH เท่ากับ 2 ให้ค่ากำลังอัดแกนเดียวสูงสุดที่อายุบ่ม 7 วัน ซึ่งมีค่าเท่ากับ 9.88 MPa
เมื่อเปรียบเทียบค่าเกณฑ์มาตรฐานกำหนดของกรมทางหลวง ทล.-ม.204/2556 มาตรฐานพื้นทางดินซีเมนต์ ซึ่งระบุว่ากำลังอัดต้องไม่น้อยกว่า 1.724 MPa พบว่าทุกอัตราส่วนผสมผ่านเกณฑ์มาตรฐานกำหนดของกรมทางหลวง
นอกจากนี้ ได้นำเสนอสมการที่เป็นประโยชน์ในการทำนายกำลังอัดของวัสดุพื้นทางเดิมปรับปรุงด้วยเถ้าลอย และกากแคลเซียมคาร์ไบด์ จีโอโพลิเมอร์
เมื่อทราบกำลังอัดของตัวอย่างที่อายุบ่ม 28 วัน
