sentences
งานวิจัยนี้มีวัตถุประสงค์เพื่อศึกษาปัจจัยที่เหมาะสมในการชุบแข็งมีดโต้ด้วยกระบวนการแพ็กคาร์เบอไรซิงโดยใช้เปลือกหอยเชอรี่เป็นสารเร่งปฏิกิริยา
ปัจจัยที่เหมาะสมประกอบไปด้วย อุณหภูมิและเวลาการอบเพิ่มคาร์บอนที่มีต่อสมบัติเชิงกล ซึ่งประกอบด้วย ค่าความแข็งและค่าความต้านทานแรงกระแทก
สมบัติทางกลที่ได้จากการทดลองจะทำการเปรียบเทียบกับสมบัติทางกลของมีดโต้ที่ตีและชุบแข็งจากชุมชนตีมีด
การทดลองชุบแข็งมีดโต้ด้วยกระบวนการแพ็กคาร์เบอไรซิงใช้เหล็กกล้าคาร์บอนต่ำตีขึ้นรูปให้มีรูปทรงเดียวกับมีดโต้ของชุมชนตีมีด
สารเพิ่มคาร์บอนที่ใช้ในกระบวนการแพ็กคาร์เบอไรซิงประกอบด้วยผงถ่านไม้ยูคาลิปตัส 80 เปอร์เซ็นต์ ผสมกับผงเปลือกหอยเชอรี่ 20 เปอร์เซ็นต์
โดยน้ำหนัก
ปัจจัยที่เหมาะสมที่ทำการศึกษาประกอบด้วย 2 ปัจจัย ได้แก่อุณหภูมิและเวลาการอบเพิ่มคาร์บอน
"ปัจจัยด้านอุณหภูมิอบเพิ่มคาร์บอนมีอยู่ 3 ระดับ ได้แก่ 960, 980 และ 1,000 องศาเซลเซียส"
"ส่วนปัจจัยด้านเวลาอบเพิ่มคาร์บอนมีอยู่ 3 ระดับ ได้แก่ 60, 90 และ 120 นาที การทดลองอบเพิ่มคาร์บอนตามปัจจัยที่กำหนดดำเนินการโดยใช้หลักการออกแบบการทดลอง"
จากนั้นทำการชุบแข็งด้วยอุณหภูมิออสเทไนต์ 780 องศาเซลเซียส
ใช้เวลาอบแช่ 15 นาที
แล้วจุ่มชุบในน้ำทันที
จากนั้นนำไปทำเทมเพอร์ที่อุณหภูมิ 180 องศาเซลเซียส เป็นเวลา 60 นาที
ผลจากการวิเคราะห์
พบว่า
"ปัจจัยที่เหมาะสมของอุณหภูมิอบเพิ่มคาร์บอน คือ 1,000 องศาเซลเซียส"
เวลาในการอบเพิ่มคาร์บอน คือ 83.9 นาที โดยได้ค่าความแข็งเฉลี่ย 606.8 HV และค่าความต้านทานแรงกระแทกเฉลี่ย 32.5 Joules ผลของการชุบแข็งเพื่อยืนยันผลโดยใช้อุณหภูมิและเวลาอบเพิ่มคาร์บอนที่ได้จากการวิเคราะห์ปัจจัยที่เหมาะสม ได้ค่าความแข็งเฉลี่ย 610.2 HV และค่าความต้านทานแรงกระแทกเฉลี่ย 21.6 Joules ซึ่งเป็นค่าที่อยู่ในขอบเขตของสมบัติเชิงกลของมีดโต้ที่ตีและชุบแข็งจากชุมชนตีมีด
