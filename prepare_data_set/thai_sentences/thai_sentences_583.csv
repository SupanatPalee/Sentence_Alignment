sentences
บทความนี้นำเสนอการออกแบบและสร้างรถเข็นไฟฟ้าสำหรับคนพิการแบบความเร็ว 3 ระดับที่ควบคุมด้วยมือโดยใช้ไมโครคอนโทรลเลอร์ที่สามารถควบคุมความเร็วได้แบบปรับความกว้างพัลส์ที่ร้อยละ 100 80 และ 60 ที่ค่าความเร็วสูงสุดแบบความเร็วนุ่มนวล
ซึ่งประกอบด้วยวงจรตรวจจับระดับแรงดันแบตเตอรี่ วงจรอัดประจุ วงจรไมโครคอนโทรลเลอร์ Arduino MEGA2560 วงจรขับมอเตอร์ H-Bridge Driver SE-HB-80 มอเตอร์เกียร์สกูตเตอร์ 2 ตัว และคันโยกบังคับมือ ให้สามารถเคลื่อนที่และพาผู้ใช้งานไปยังพื้นที่ต่างๆได้
ซึ่งรับคำสั่งมาจากผู้ใช้งานโดยผ่านคันโยกบังคับมือ
แล้วส่งต่อไปยังไมโครคอนโทรลเลอร์ Arduino MEGA2560 เป็นตัวควบคุมอีกทีหนึ่ง
ซึ่งใช้ภาษาซีในการเขียนโปรแกรมควบคุมระบบทั้งหมด
จากการทดสอบการทำงานของรถเข็นไฟฟ้านี้
ไมโครคอนโทรลเลอร์สามารถรับคำสั่งจากคันโยกบังคับมาประมวลผลและควบคุมการทำงานของรถเข็นไฟฟ้าได้ทุกฟังก์ชัน อาทิเช่น เดินหน้า ถอยหลัง หยุด เลี้ยวขวา เลี้ยวซ้าย แบบความเร็วนุ่มนวลที่ความกว้างพัลส์ร้อยละ 10 เป็นเวลา 150 mS รถเข็นไฟฟ้านี้สามารถรับน้ำหนักได้สูงสุด 120 กิโลกรัม
ทำให้ปลอดภัยและประหยัดแรงงานของผู้ใช้งานได้เป็นอย่างมาก
และทำให้ลดภาระการช่วยเหลือ ดูแลจากคนรอบข้าง สังคม และภาครัฐได้
วัสดุ
อุปกรณ์ในการสร้างรถเข็นไฟฟ้านี้สามารถหาซื้อได้ในท้องถิ่นหรือภายในประเทศ ทำให้ประหยัดต้นทุนลงได้เป็นอย่างมากอีกด้วย
