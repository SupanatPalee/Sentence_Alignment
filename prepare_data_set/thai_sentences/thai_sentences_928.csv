sentences
การออกแบบและสร้างเครื่องกดแผ่นข้าวโป่ง และหาประสิทธิภาพของเครื่องกดแผ่นข้าวโป่ง
เพื่อเพิ่มขีดความสามารถในการผลิตให้เพียงพอกับความต้องการ
จากกรณีศึกษากลุ่มอาชีพบ้านห้วยยาง ตำบลหินดาด อำเภอห้วยแถลง จังหวัดนครราชสีมา
โดยนำระบบนิวแมติกส์เข้ามาช่วยในการกดแผ่นข้าวโป่ง
และใช้ระบบ พีแอลซี
ในการควบคุมการทำงาน
โดยใช้ถาดอลูมิเนียมเป็นตัวหมุน
เพื่อทำหน้าที่ในการป้อนแป้งเข้าหาชุดแม่พิมพ์
ให้ได้รับแรงกดจากกระบอกนิวแมติกส์
หลังกดก้อนแป้งจนได้แผ่นข้าวโป่งถาดอลูมิเนียมจะหมุนมารับแป้งก้อนต่อไปโดยใช้ Cylinder Rotary  เป็นตัวหมุนถาดอลูมิเนียม
ขณะเดียวกันก็นำแผ่นข้าวโป่งออกจากถาดพร้อมกับใส่ก้อนแป้งต่อไป
ผลการเก็บข้อมูลจากกรณีศึกษากลุ่มอาชีพบ้านห้วยยางพบว่า
ปัจจุบันใช้แรงงานคนในการขึ้นรูปแผ่นข้าวโป่งจำนวน 3 คน
โดยใช้เวลาในการขึ้นรูปแผ่นข้าวโป่ง 46.30 วินาทีต่อแผ่นต่อคน เท่ากับ 77.70 แผ่นต่อชั่วโมงต่อคน
ดังนั้นกำลังการผลิตรวมของคนงานทั้งหมดเท่ากับ 233.10 แผ่นต่อชั่วโมง
จากการทดสอบประสิทธิภาพของเครื่องกดแผ่นข้าวโป่งพบว่าเครื่องกดแผ่นข้าวโป่งใช้เวลาในการขึ้นรูปแผ่นข้าวโป่งเพียง 8.61 วินาทีต่อแผ่น
ดังนั้นกำลังการผลิตรวมเท่ากับ 417.68 แผ่น ต่อชั่วโมง
โดยใช้แรงงานเท่าเดิมจึงสามารถเพิ่มขีดความสามารถในการผลิตได้ 184.58 แผ่นต่อชั่วโมง คิดเป็นร้อยละ 79.18
และลดต้นทุนการผลิตลงได้ 2.74 บาทต่อถุง คิดเป็นร้อยละ 19.18
