sentences
งานวิจัยนี้มีจุดมุ่งเน้นเพื่อการออกแบบและจัดวางผังโรงงานของโรงงานผลิตเส้นก๋วยเตี๋ยว
"จากการศึกษาพบว่า โรงงานมีกำลังการผลิตเฉลี่ยอยู่ที่ 125,000 กิโลกรัม/เดือน"
แต่เนื่องจากมีความต้องการของตลาดที่เพิ่มขึ้นทางโรงงานจึงมีความต้องการที่จะขยายกำลังการผลิตให้เพิ่มมากขึ้น
ซึ่งจำเป็นต้องมีการออกแบบและปรับปรุงผังโรงงานใหม่เพื่อรองรับการผลิตที่เพิ่มขึ้น
และนอกจากนี้ยังพบปัญหาในคลังสินค้าสำเร็จรูปที่ว่ามีปริมาณสินค้าที่สูญหายจากคลังสินค้า 24 กิโลกรัม/เดือน
จึงทำการวิเคราะห์หาสาเหตุที่แท้จริงของปัญหาโดยใช้เทคนิค Why Why Analysis
ใช้เทคนิคแผนภูมิความสัมพันธ์ในการหาแนวทางการปรับปรุงการจัดวางผังโรงงานและใช้การวิเคราะห์แบบ ABC ในการจัดการคลังสินค้าสำเร็จรูป
"ผลจากการปรับปรุงพบว่าแนวทางการวางผังโรงงานสามารถรองรับปริมาณการผลิตที่ 200,000 กิโลกรัม/เดือน ตามความต้องการของผู้ประกอบการ"
และสามารถเพิ่มประสิทธิภาพในการทำงานได้
และผลจากการจัดคลังสินค้าใหม่พบว่า ไม่มีสินค้าสำเร็จรูปสูญหายออกจากคลังสินค้า
