sentences
งานวิจัยนี้ทำการวิเคราะห์ปัจจัยที่ส่งผลต่อการเผาไหม้เชื้อเพลิงชีวมวลของหม้อกำเนิดไอน้ำฟลูอิไดซ์เบดแบบฟองแก๊ส
โดยพิจารณาใช้เชื้อเพลิงที่มีต้นทุนต่ำและโรงงานสามารถจัดหาได้
ซึ่งในงานวิจัยนี้ใช้ที่สัดส่วนไม้สับต่อแกลบต่อไฟเบอร์ต่อขี้เลื่อยที่สัดส่วน 8:6:1:1
จากการวิเคราะห์สมการถดถอยพบว่าปัจจัยที่มีผลต่อการผลิตไอน้ำแรงดันสูงและเปอร์เซ็นต์ออกซิเจนคือ ค่าความชื้น อัตราการป้อนเชื้อเพลิง อัตราการป้อนอากาศ ความดันเตาเผาไหม้ และอุณหภูมิเตาเผาไหม้ จากวิธี best subset regression
สำหรับอัตราการผลิตไอน้ำแรงดันสูง และวิธี stepwise regression
สำหรับเปอร์เซ็นต์ออกซิเจนส่วนเกิน
ซึ่งจะให้ค่าสัมประสิทธิ์การตัดสินใจปรับค่าที่ดีที่สุดอยู่ที่ 95.01% และ 71.65% ตามลำดับ
จากนั้นทำการหาสภาวะที่เหมาะสมต่อการเดินเครื่องจักรด้วยวิธีพื้นผิวตอบสนองพบว่าสามารถเพิ่มกำลังการผลิตไอน้ำแรงดันสูงได้จากค่าเฉลี่ยก่อนปรับปรุงที่ 39.96 kg/s เพิ่มขึ้นเป็น 43.24 kg/s คิดเป็น 8.20%
และต้นทุนเชื้อเพลิงต่อตันไอน้ำลดลงจาก 580.77 บาท/ตันไอน้ำ เหลือ 572.94 บาท/ตันไอน้ำ คิดเป็น 1.35%
หรือคิดเป็นมูลค่าต้นทุนลดลงประมาณ 9.66 ล้านบาทต่อปี
