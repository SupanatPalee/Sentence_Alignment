sentences
งานวิจัยนี้มีวัตถุประสงค์เพื่อหาค่าพารามิเตอร์ที่เหมาะสมในการเชื่อมแบบจุด (Spot Welding) ในอุตสาหกรรมยานยนต์
ในปัจจุบันอุตสาหกรรมตัวถังรถยนต์ประสบปัญหาจากการเชื่อมแบบจุดเกี่ยวกับการปรับตั้งค่าพารามิเตอร์ในการเชื่อมแบบจุด
เพื่อให้ได้การเชื่อมที่มีคุณภาพและเป็นไปตามมาตรฐานสากลทางด้านอุตสาหกรรมยานยนต์
การผลิตโดยทั่วไปใช้ประสบการณ์และการลองผิดลองถูกของผู้ปฎิบัติการและความชำนาญของผู้ปฎิบัติการในการปรับค่าพารามิเตอร์
แต่ค่าที่ได้ในการเชื่อมไม่ใช่ค่าที่เหมาะสมที่สุดและการปรับค่าพารามิเตอร์ในแต่ละเครื่องยังมีความยุ่งยากและมีปัจจัยที่เกี่ยวข้องกับการเชื่อมที่มีความซับซ้อน เช่น กระแสไฟฟ้า แรงกดจากหัวอิเล็กโทรด เวลาในการเชื่อม เป็นต้น
จากปัญหาดังกล่าวผู้วิจัยจึงได้ทำการศึกษาทฤษฎี
เพื่อให้เข้าใจความสัมพันธ์ของการปรับค่าพารามิเตอร์ในกระบวนการเชื่อมแบบจุด
เพื่อสร้างชุดปฏิบัติการเชื่อมแบบจุด
และทำการทดลองหาค่าพารามิเตอร์ที่เหมาะสมที่สุด
โดยการออกแบบการทดลองเชิงแฟกทอเรียลระดับ 2k  ให้ k = 3 ปัจจัย ได้แก่ กระแสไฟฟ้าในการเชื่อม แรงกดกดอิเล็กโทรด และเวลาในการเชื่อม
ผลการวิจัยของการเชื่อมแบบจุดแสดงให้เห็นว่า
เมื่อนำชิ้นงานไปทดสอบแรงดึงเฉือนและใช้เทียบกับค่ามาตรฐานยานยนต์จากมาตรฐาน JIS Z 3140
กำหนดความต้านทานแรงดึงเฉือนของอะลูมินัมอัลลอยความหนา 1.00 มิลลิเมตร ขั้นต่ำ 0.62 กิโลนิวตัน
และมีค่าเฉลี่ยอยู่ที่ 0.92 กิโลนิวตัน ค่าพารามิเตอร์ที่เหมาะสมที่สุดในการเชื่อมแบบจุด คือ กระแสไฟฟ้าที่ 17.50 กิโลแอมแปร์ เวลา 200 มิลลิวินาที และแรงกดที่หัวอิเล็กโทรด 591.50 เดคานิวตัน
ซึ่งได้ค่าแรงดึงเฉือนเฉลี่ยอยู่ที่ 2.76 กิโลนิวตัน เป็นค่าที่ทำให้จุดรอยเชื่อมแข็งแรงที่สุด
