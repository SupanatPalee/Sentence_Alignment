sentences
จากการศึกษาปัญหาของกลุ่มวิสาหกิจชุมชนเกี่ยวกับการคัดแยกขนาดมะขามหวานพบว่าการคัดแยกฝักมะขามในปัจจุบันจะใช้แรงงานคนในการคัดแยกซึ่งปริมาณการคัดแยกฝักมะขามต่อคนจะคัดแยกได้ประมาณ 80 กิโลกรัม/ชั่วโมง
ซึ่งยังไม่เพียงพอต่อความต้องการมะขามในตลาด
ประกอบกับการคัดแยกต่อครั้งต้องใช้แรงงานถึง 5 คน
ซึ่งมีอัตราจ้างต่อคน 300 บาทต่อวันทำให้มีต้นทุนการผลิตสูงขึ้น
ดังนั้นจึงทำการคิดค้นเครื่องคัดแยกขนาดมะขามหวานแบบสายพานลำเลียง
โดยอาศัยหลักการปรับความเร็วของสายพานลำเลียงเพื่อควบคุมความเร็วในการเคลื่อนที่ของฝักมะขามให้พอดีกับกำลังคนที่คัดแยกมะขาม
โดยเครื่องคัดแยกดังกล่าวจะทำการคัดมะขามตกเกรดออกไป ให้เหลือเพียงมะขามที่สมบูรณ์ลำเลียงไปตามสายพานเพื่อให้แรงงานสามารถคัดแยกได้สะดวก และรวดเร็วมากขึ้นซึ่งจะสามารถเพิ่มปริมาณผลผลิต ลดแรงงานคนคัดแยกฝักมะขามได้
โดยงานวิจัยนี้ทำการพัฒนาต้นแบบอุปกรณ์คัดแยกขนาดมะขามหวานแบบสายพานลำเลียง
สำหรับสำหรับกลุ่มวิสาหกิจชุมชนกลุ่มดวงทองตำบลห้วยโป่ง อำเภอหนองไผ่ จังหวัดเพชรบูรณ์
โดยระบบสายพานลำเลียงสามารถรองรับน้ำหนักได้สูงสุด 150 กิโลกรัม
ความเร็วรอบสายพานสามารถปรับได้ 9 ระดับและความเร็วรอบที่เหมาะสมในการคัดคือระดับที่ 4  ด้วยความเร็ว 40 วินาทีต่อ 1 รอบ (40 rpm) สามารถคัดแยกมะขามได้ถึง100 กิโลกรัมต่อชั่วโมง สามารถใช้งานต่อเนื่องได้ไม่ต่ำกว่า 8 ชั่วโมงต่อวัน มีความแม่นยำในการคัดแยก 100 % และระยะคืนทุนที่ 46 เดือน
โดยกลุ่มเป้าหมายที่ใช้งานได้แก่เกษตรกร กลุ่มวิสาหกิจชุมชน คนในพื้นที่ นักศึกษา พ่อค้ารับซื้อ ผู้ประกอบการแปรรูปและผู้ส่งออก
