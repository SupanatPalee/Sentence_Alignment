sentences
งานวิจัยฉบับนี้เป็นการศึกษาปัจจัยที่ส่งผลต่อการยอมรับการแลกเปลี่ยนข้อมูลหน่วยงานภาครัฐและภาคธุรกิจ
โดยได้นำแนวคิดทฤษฎีหลักเกี่ยวกับ ทฤษฎีการยอมรับด้านเทคโนโลยี (UTAUT) และ แบบจำลองทีดัดแปลงจากทฤษฎีการยอมรับด้านเทคโนโลยี (UTAUT) ทีใช้ในการศึกษาอิทธิพลต่อการยอมรับและการใช้เทคโนโลยีข้อมูลแบบเปิด แนวคิดที่เกี่ยวกับการพัฒนารัฐบาลดิจิทัล แนวคิดเกี่ยวกับแผนพัฒนารัฐบาลดิจิทัลเพื่อเศรษฐกิจและสังคม และแนวคิดรัฐบาลเปิด Open Government Maturity Model (OGMM) มาประยุกต์ใช้ในการสร้างกรอบแนวคิดซึ่งประกอบไปด้วยปัจจัยด้านความคาดหวังด้านประสิทธิภาพ (Performance Expectancy) ด้านความคาดหวังในความพยายาม (Effort Expectancy) ด้านอิทธิพลทางสังคม (Social Influence) ด้านความสามารถทางดิจิทัล (Digital Capabilities) การสนับสนุนจากภาครัฐ (Government Policy Support) ความสมัครใจในการใช้งาน (Voluntariness Of Use)
เพื่อศึกษาหาอิทธิพลของปัจจัยทั้งหมดต่อการยอมรับการเชื่อมโยงข้อมูลระหว่างหน่วยงานภาครัฐและภาคธุรกิจ
โดยเก็บแบบสอบถามจำนวน 420
ตัวอย่างจากกลุ่มตัวอย่างภาครัฐและภาคธุรกิจที่เคยแลกเปลี่ยนข้อมูลบนเครือข่ายออนไลน์ เช่น การแลกเปลี่ยนข้อมูลในลักษณะทางเดียว (One-way Communication) หรือ ลักษณะสองทาง (Two-way Communication)
ผลการศึกษาพบว่าปัจจัยด้านความสมัครใจในการใช้งาน การสนับสนุนจากภาครัฐ ความคาดหวังในความพยายาม และอิทธิพลทางสังคม
ส่งผลต่อการยอมรับการเชื่อมโยงข้อมูลภาครัฐอย่างมีนัยสำคัญทางสถิติที่ระดับ 0.05
