sentences
ความล่าช้าเป็นปรากฎการณ์ที่เกิดขึ้นในเกือบทุกโครงการแม้ว่าได้มีการวางแผนการทำงานไว้เป็นอย่างดีแต่ก็ยังประสบปัญหาความล่าช้า
งานวิจัยนี้เป็นการสำรวจสาเหตุความล่าช้าของกลุ่มตัวอย่างโครงการก่อสร้างอาคารขนาดใหญ่ในเขตพื้นที่จังหวัดนครพนม
โดยพิจารณาจากการประเมินค่าระดับความถี่และระดับผลกระทบพร้อมทั้งนำเสนอด้วยแผนภาพความเสี่ยง 18 สาเหตุการเกิดความล่าช้าของงานในแต่ละหมวด
พบว่าหมวดงานโครงสร้างเป็นหมวดงานที่ส่งผลกระทบต่อการเกิดความล่าช้ามากที่สุด และ 18
สาเหตุการเกิดความล่าช้าในหมวดงานโครงสร้างสามารถจัดกลุ่มค่าความเสี่ยงได้เป็น 2 กลุ่มด้วยกัน คือ กลุ่มสาเหตุที่มีความเสี่ยงค่อนข้างสูง และกลุ่มสาเหตุที่มีความเสี่ยงปานกลาง
ส่วนสาเหตุที่มีค่าดัชนีความสำคัญสูงสุด 5 อันดับแรกและถูกจัดอยู่ในกลุ่มสาเหตุที่มีความเสี่ยงค่อนข้างสูงนั้น
พบว่า 4 สาเหตุแรกดังกล่าวถูกจัดอยู่ในประเภทความล่าช้าที่อ้างไม่ได้
โดยมีสาเหตุ D15: การวางแผนด้านเวลาการและการประสานงานที่ไม่เหมาะสมมีค่าดัชนีความสำคัญสูงที่สุด
ส่วน 1 สาเหตุนั้นถูกจัดในประเภทความล่าช้าที่อ้างและเรียกร้องค่าชดเชยได้ซึ่งก็คือสาเหตุ D4: การอนุมัติเปลี่ยนแปลงแก้ไขสัญญาจ้างเช่น งานเพิ่ม ลด
ผลที่ได้จากงานวิจัยนี้ ผู้บริหารโครงการสามารถนำข้อมูลที่ได้ไปช่วยในการตัดสินใจสำหรับการวางแผนการทำงาน
โดยเน้นพิจารณาสาเหตุความล่าช้าที่ถูกจัดอยู่ในประเภทความเสี่ยงค่อนข้างสูงเป็นหลัก
