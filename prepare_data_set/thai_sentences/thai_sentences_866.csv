sentences
บทคัดย่อ บทความวิจัยครั้งนี้ มีวัตถุประสงค์เพื่อ1) สร้างชุดการสอนเรื่องการควบคุมเซอร์โวมอเตอร์ด้วย PLC
2) เปรียบเทียบผลสัมฤทธิ์ทางการเรียนของผู้เรียนที่เรียนด้วยชุดการสอนที่สร้างขึ้น
และ3) ศึกษาความพึงพอใจของผู้เรียนที่เรียนจากชุดการสอนเรื่องการควบคุมเซอร์โวมอเตอร์ด้วย PLC
กลุ่มตัวอย่างที่ใช้ในการวิจัย คือ นักศึกษาระดับปริญญาตรี เทคโนโลยีบัณฑิต (ทล.บ.) วิทยาลัยเทคนิคมีนบุรี สาขาวิชาเทคโนโลยีเมคคาทรอนิกส์และหุ่นยนต์ที่ได้ลงทะเบียนเรียนวิชาการขับเคลื่อนไฟฟ้าและระบบเซอร์โว (รหัสวิชา 33-4127-3001) จำนวน 11 คน
โดยใช้วิธีเลือกแบบเจาะจงเครื่องมือที่ใช้ในการวิจัย ประกอบด้วย ชุดการสอน แบบประเมินคุณภาพชุดการสอน แบบทดสอบวัดผลสัมฤทธิ์ทางการเรียน และ แบบประเมินความพึงพอใจของผู้เรียน
สถิติที่ใช้ในการวิเคราะห์ข้อมูลคือ ค่าเฉลี่ย ค่าเบี่ยงเบนมาตรฐาน และ T-test แบบ Dependent
ผลการวิจัย
พบว่า
1)
ชุดการสอนเรื่องการควบคุมเซอร์โวมอเตอร์ด้วย PLC มีประสิทธิภาพเท่ากับ 1.251 ตามสูตรของเมกุยแกนส์ซึ่งสูงกว่าสมมติฐานที่ได้กำหนดไว้
2) ผลสัมฤทธิ์ทางการเรียนของผู้เรียนหลังจากผ่านการเรียนด้วยชุดการสอนเรื่องการควบคุมเซอร์โวมอเตอร์ด้วย PLC ที่พัฒนาขึ้นมีค่าสูงกว่าก่อนเรียนอย่างมีนัยสำคัญทางสถิติที่ระดับ 0.01 และ
3) ความพึงพอใจของผู้เรียนที่มีต่อชุดการสอนเรื่องการควบคุมเซอร์โวมอเตอร์ด้วย PLC ที่สร้างขึ้นนี้อยู่ในระดับมาก ผลงานวิจัยที่ได้สามารถนําไปเป็นแนวทางการสร้างชุดการสอนและหากผู้สอนที่จะนำชุดการสอนนี้ไปใช้จะต้องเข้าใจเนื้อหา วิธีการใช้สื่อประกอบการสอนเป็นอย่างดี
เพื่อให้การเรียนการสอนเกิดประสิทธิภาพสูงสุด
