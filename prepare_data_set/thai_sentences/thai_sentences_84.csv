sentences
แบบจำลองโครงข่ายท่อน้ำประปาเป็นตัวช่วยในการตัดสินใจสำหรับการบริหารจัดการ
ซึ่งการใช้แบบจำลองที่เป็นตัวแทนของโครงข่ายท่อน้ำประปาจริงได้ต้องทำการสอบเทียบ
งานวิจัยฉบับนี้ได้นำเสนอกระบวนการสอบเทียบแบบจำลองชลศาสตร์โดยลดค่าผลรวมผลต่างกำลังสองของอัตราการไหลจากแบบจำลองกับค่าตรวจวัด และ แรงดันจากแบบจำลองกับค่าตรวจวัด
โดยอาศัยวิธีการหาค่าเหมาะสมที่สุดตามวิธีการ Brent’s Method ซึ่งมีกระบวนการดังนี้
1) หาค่าสัมประสิทธิ์จำลองการรั่วที่เหมาะสมที่สุด
2) ปรับค่ารูปแบบการใช้น้ำโดยอ้างอิงกับข้อมูลการใช้น้ำ
3) ปรับแก้ค่าระดับจุดตรวจวัดแรงดัน
และ
4) ปรับค่าความขรุขระของผนังท่อเริ่มจากอายุเส้นท่อ
งานวิจัยนี้ได้ทดลองกับ 24 พื้นที่เฝ้าระวังของการประปานครหลวงสาขาสมุทรปราการโดยยกมา 1 พื้นที่เพื่ออภิปรายผล
ซึ่งได้ผลรวมผลต่างกำลังสองอัตราการไหลและแรงดันเท่ากับ 4 (ลบ.ม./ชม.)2 และ 0.44 (ม.)2 ตามลำดับ
