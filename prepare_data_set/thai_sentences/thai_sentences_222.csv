sentences
ปัจจุบันนี้ งานวิจัยที่ศึกษาเกี่ยวกับปรากฏการณ์บูลวิปเอฟเฟคภายใต้การสั่งซื้อสินค้าจากสองแหล่งนั้นมีจำนวนไม่มาก
รวมถึงไม่ได้กล่าวอย่างชัดเจนว่า ระยะเวลานำมีผลกระทบต่อค่าบูลวิปเอฟเฟคหรือไม่และอย่างไรภายใต้การสั่งซื้อสินค้าจากสองแหล่ง
ดังนั้นงานวิจัยฉบับนี้จะตรวจสอบผลกระทบของระยะเวลานำต่อค่าบูลวิปเอฟเฟคในโซ่อุปทานแบบการสั่งซื้อสินค้าจากสองแหล่ง
โดยที่คำสั่งซื้อของผู้ค้าปลีกจะถูกแบ่งไปยังผู้ผลิตสินค้าทั้ง 2 แห่ง
ระยะเวลานำระหว่างช่วงของผู้ผลิตสินค้าทั้งสองและผู้ค้าปลีกทั้งแบบเท่ากันและไม่เท่ากันจะถูกตรวจสอบ
"งานวิจัยฉบับนี้จะใช้วิธีการจำลองสถานการณ์โดยสร้างความต้องการของลูกค้าตามตัวแบบออเทอรีเกรสซีฟอันดับที่หนึ่ง (The First Order Autoregressive, AR(1))"
ทุกสมาชิกในโซ่อุปทานใช้นโยบายการจัดการสินค้าคงคลังเป็นแบบสั่งซื้อที่เหมาะสม (Order-up-to Inventory Policy)
และใช้เทคนิคการพยากรณ์แบบถัวเฉลี่ยเคลื่อนที่
ผลการวิจัยชี้ให้เห็นว่าการเพิ่มขึ้นของระยะเวลานำไม่จำเป็นที่ค่าบูลวิปเอฟเฟคต้องเพิ่มขึ้นด้วย
