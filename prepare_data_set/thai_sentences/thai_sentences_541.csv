sentences
การศึกษาวิจัยในครั้งนี้มีวัตถุประสงค์ เพื่อประเมินผลิตภาพแรงงานของงานฉาบปูนผนังภายในอาคาร
โดยศึกษาโครงการก่อสร้างอาคาร 2 โครงการในเขตกรุงเทพมหานคร
แบ่งการประเมินผลิตภาพแรงงานออกเป็น 2 กรณี คือ (1) การประเมินผลิตภาพแรงงานแบบทางตรง และ (2) การประเมินผลิตภาพแรงงานโดยวิธีการประเมินหน้างาน
ผลการศึกษา พบว่า ค่าผลิตภาพแรงงานแบบทางตรง ของโครงการ A และ B มีค่าเฉลี่ยประมาณ 1.38 และ 1.19 ตร.ม./คน/ชม.ตามลำดับ
ผลิตภาพแรงงานโดยวิธีการประเมินหน้างาน ของโครงการ A และ B มีค่าเท่ากับร้อยละ 77.75 และ 73.75 ตามลำดับ
โดยมีค่าขอบเขตความคลาดเคลื่อนเท่ากับร้อยละ 4.08 และ 4.31 ที่ขอบเขตความเชื่อมั่นร้อยละ 95
จากผลการศึกษาที่ได้ทำให้ทราบถึงประสิทธิภาพในการทำงานของคนงาน
เพื่อจะได้หาแนวทางในการปรับปรุงผลิตภาพแรงงานให้สูงขึ้นต่อไป
