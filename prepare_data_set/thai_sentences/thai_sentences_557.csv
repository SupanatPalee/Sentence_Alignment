sentences
งานวิจัยนี้ศึกษาการเปลี่ยนผลิตภัณฑ์จากยางธรรมชาติ ได้แก่ ยางแผ่นดิบ ยางก้อนถ้วย และน้ำยางพารา ไปเป็นน้ำมันดิบชีวภาพด้วยกระบวนการไฮโดรเทอร์มัลลิควิดแฟคชัน
โดยใช้อุณหภูมิของปฏิกิริยาในช่วง 350 °C และ 375 °C
"ทำละลายด้วยน้ำในอัตราส่วนมวลต่อยางพารา 2:1, 3:1 และ 4:1 ระยะเวลาในการทำปฏิกิริยา 60 นาที"
ผลการทดลองพบว่า ได้ผลลัพธ์น้ำมันดิบชีวภาพสูงสุดเท่ากับ 71.40% จากการใช้ยางแผ่นดิบเป็นวัตถุดิบ
ส่วนผลลัพธ์น้ำมันดิบชีวภาพจากยางก้อนถ้วย และจากน้ำยางพาราได้ 70.03% และ 22.47% ตามลำดับ
"ผลการวิเคราะห์ด้วยเทคนิคอินฟราเรดสเปคโตรสโคปี ค่าพีคการดูดซับแสงที่ 2,920 cm–1 แสดงถึงกลุ่มฟังก์ชันอัลเคน (C-H) มีความเข้มข้นค่อนข้างสูงซึ่งแสดงคุณสมบัติการเป็นเชื้อเพลิง"
การศึกษานี้แสดงถึงความเป็นไปได้ทางเทคนิคในการผลิตน้ำมันดิบชีวภาพ จากยางธรรมชาติในประเทศไทยด้วยขบวนการไฮโดรเทอร์มัลลิควิดแฟคชัน
และอาจเป็นพลังงานทางเลือกในอนาคตที่ช่วยเหลือส่งเสริมการใช้ประโยชน์จากยางพาราได้อีกด้วย
