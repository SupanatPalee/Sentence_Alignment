sentences
งานวิจัยนี้เป็นการศึกษาผลของผิวสัมผัสของสลักที่มีต่อค่าความถี่ธรรมชาติของแขนหัวอ่านฮาร์ดดิสก์ไดร์ฟโดยใช้ไฟไนต์เอลิเมนต์ซอฟแวร์
ในการศึกษา จะทำการสร้างผิวนูนที่ผิวด้านนอกของสลักโดยจะทำการแปรผันจำนวนผิวนูน จำนวนแถวของผิวนูนและการจัดเรียงตัวของผิวนูน
จากผลการศึกษาพบว่าจำนวนผิวนูน จำนวนแถวของผิวนูนและการจัดเรียงตัวของผิวนูนมีผลต่อค่าความถี่ธรรมชาติในรูปร่างการสั่นสะเทือนแบบดัดโค้งและแบบแกว่งกวัดของสลัก
โดยสลักที่ผิวด้านนอกมีจำนวนผิวนูนและจำนวนแถวของผิวนูนที่น้อยจะมีการเปลี่ยนแปลงของค่าความถี่ธรรมชาติที่มาก
ส่วนสลักที่ผิวด้านนอกมีการจัดเรียงตัวของผิวนูนแบบไม่สมมาตรจะมีการเปลี่ยนแปลงของค่าความถี่ธรรมชาติน้อยกว่าสลักที่ผิวด้านนอกมีการจัดเรียงตัวของผิวนูนแบบสมมาตร
