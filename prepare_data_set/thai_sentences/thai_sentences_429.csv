sentences
งานวิจัยนี้เป็นการพัฒนาระบบควบคุมค่า pH ของน้ำด้วยอินเทอร์เน็ตของสรรพสิ่ง
เพื่อช่วยลดความยุ่งยาก
และเพิ่มความสะดวกในด้านการควบคุมค่า pH ของน้ำที่จะใช้งานด้านการเกษตร
โดยมีขั้นตอนการทำงานคือใช้ตัวรับรู้ค่า pH ส่งสัญญาณให้กับ Node MCU ESP8266 ที่มีโมดูลไร้สายขนาดคลื่นความถี่ 2.4 GHz เป็นตัวประมวลผลและควบคุมการทำงานรวมถึงติดต่อกับคลาวด์เซิร์ฟเวอร์ของเน็ตพาย
การควบคุมค่า pH ของน้ำสามารถควบคุมได้ทั้งหน้างานสนามหรือรีโหมดทางไกลโดยใช้สมาร์ทโฟน แทปเลต หรือคอมพิวเตอร์
ในกรณีที่ค่า pH มีค่าต่ำกว่าหรือสูงกว่าค่าที่ตั้งไว้ ตัวประมวลผลจะทำการสั่งให้มอเตอร์ปล่อยสารที่เป็นกรดหรือสารที่เป็นด่างเพื่อปรับให้ค่า pH ให้อยู่ในช่วงที่ต้องการ
จากนั้นน้ำที่มีการปรับค่า pH แล้วจะถูกปล่อยไปใช้งาน
ผลการทดสอบเครื่องดังกล่าว สามารถทำงานได้ทั้งสองโหมดคือ โหมดเลือกปลาโดยใช้เวลา 16.38 นาที
ในการปรับค่าสภาพน้ำที่เป็นกรด (pH = 5.39) ให้ pH มีค่าเพิ่มขึ้นเป็น 6.58
และใช้เวลา 14.29 นาทีในการปรับค่าสภาพน้ำที่เป็นด่าง (pH = 9.80) ให้ pH มีค่าลดลงเป็น 8.46
ส่วนโหมดเลือกผักใช้เวลา 18.02 นาที
ในการปรับค่าสภาพน้ำที่เป็นกรด (pH = 4.78) ให้ pH มีค่าเพิ่มขึ้นเป็น 5.63
และใช้เวลา 18.33 นาทีในการปรับค่าสภาพน้ำที่เป็นด่าง (pH = 8.32) ให้ pH มีค่าลดลงเป็น 6.85
