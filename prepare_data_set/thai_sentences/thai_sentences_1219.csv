sentences
ด้วยมรดกทางวัฒนธรรม “ประติมากรรมประดับสะพานเจริญรัช 31 ในกรุงเทพมหานคร” เป็นอีกหนึ่งโบราณสถานที่แสดงถึงร่องรอยประวัติศาสตร์ไทยที่สำคัญ
ปัจจุบันถูกทำลายและเสื่อมโทรมตามกาลเวลาอย่างรวดเร็ว
เอกลักษณ์ของสะพานเจริญรัช 31 มีลักษณะพิเศษแตกต่างไปจากประติมากรรมประดับสะพานอื่นๆ ที่เป็นรูปนูนต่ำ
กล่าวคือ มีลวดลายเป็นทั้งแบบนูนสูงและลอยตัว 3 มิติ
และนอกจากนั้นลวดลายปูนปั้นมีความต่อเนื่องในทางกว้างและสูง
จึงไม่สามารถแบ่งแยกการสแกนเป็นส่วนๆ ได้
ในการวิจัยครั้งนี้จึงได้พัฒนาวิธีการทำสำเนาดิจิทัล 3 มิติและการทำสำเนาปูนปลาสเตอร์เพื่อการอนุรักษ์ลายปูนปั้น
โดยใช้การทดสอบการทำซ้ำด้วยเทคนิคการกัดด้วยเครื่องกัดแบบ 4 แกน
โดยนำรถกระเช้าเข้ามาช่วยสนับสนุนการทำสำเนาดิจิทัล 3 มิติลายปูนปั้นด้านนอกสะพาน
ข้อมูลดิจิทัล 3 มิติที่สแกนได้นี้จึงเหมาะแก่การซ่อมแซมสะพานเป็นส่วนๆ สำหรับการรื้อ และสร้างสะพานใหม่
โดยจะเป็นตัวช่วยในการสร้างลวดลายได้ง่ายขึ้น
เนื่องจากข้อมูลนี้เป็นตัวบอกถึงเค้าโครงของรูปทรง
รายละเอียดต่างๆ
ข้อมูลดังกล่าวคณะผู้วิจัยได้ดำเนินการจัดทำได้ส่งมอบให้สำนักโบราณคดี กรมศิลปากร กระทรวงวัฒนธรรม
เพื่ อใช้ในการซ่อมแซมปูนปั้นที่เกิดการแตกหักขึ้นจากการสร้างสถานีรถไฟฟ้าใต้ดินสนามไชย
รวมทั้งสามารถนำไปใช้ในการอนุรักษ์ ซ่อมแซม หรืออ้างอิงเพื่อการศึกษาต่อไปในอนาคต
