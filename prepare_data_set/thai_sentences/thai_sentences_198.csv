sentences
"งานวิจัยนี้ศึกษาความเป็นไปได้ของการประยุกต์ใช้ขยะพลาสติกประเภทพอลิเอทิลีนชนิดความหนาแน่นสูง (High density polyethylene, HDPE) มาแทนที่แอสฟัลต์ซีเมนต์สำหรับงานผิวทางแอสฟัลต์คอนกรีต"
ตัวแปรควบคุมของงานวิจัยนี้ ได้แก่ มวลรวม วัสดุเชื่อมประสาน (แอสฟัลต์ซีเมนต์) และปริมาณขยะพลาสติก
งานวิจัยนี้ทดสอบเสถียรภาพ (Stability) การไหล (Flow) ความต้านทานต่อแรงดึงทางอ้อม (Indirect tensile strength) และโมดูลัสคืนตัว (Resilient modulus)
ผลการศึกษาแสดงให้เห็นว่าเสถียรภาพ ความต้านแรงดึงทางอ้อม และโมดูลัสคืนตัวของแอสฟัลต์คอนกรีตปรับปรุงด้วยขยะพลาสติกมีค่าสูงกว่าแอสฟัลต์คอนกรีตสำหรับทุกปริมาณขยะพลาสติก
ปริมาณขยะพลาสติกมีผลต่อคุณสมบัติทางวิศวกรรมของตัวอย่างแอสฟัลต์คอนกรีตปรับปรุงด้วยขยะพลาสติก  ค่ากำลังรับแรงดึงทางอ้อม และโมดูลัสคืนตัวของตัวอย่างมีค่าเพิ่มขึ้นตามปริมาณขยะพลาสติกที่เพิ่ม
งานวิจัยนี้มีประโยชน์อย่างมากในการนำขยะพลาสติกมาใช้เป็นส่วนผสมเพิ่มในการปรับปรุงคุณภาพวัสดุผิวทางแอสฟัลต์คอนกรีต
ซึ่งช่วยลดมลภาวะสิ่งแวดล้อม
และยังเป็นการนำวัสดุเหลือทิ้งมาใช้ประโยชน์
