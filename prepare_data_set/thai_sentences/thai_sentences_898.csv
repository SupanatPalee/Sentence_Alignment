sentences
งานวิจัยนี้มีวัตถุประสงค์เพื่อออกแบบ และพัฒนาศูนย์ข้อมูลการวิจัยเชิงพื้นที่
และเพื่อประยุกต์ใช้ศูนย์ข้อมูลการวิจัยเชิงพื้นที่ สำหรับมหาวิทยาลัยราชภัฏอุตรดิตถ์
โดยวิธีการประยุกต์ใช้เทคโนโลยีสารสนเทศจัดการศูนย์ข้อมูล
และการนำข้อมูลกลับมาใช้ประโยชน์อย่างต่อเนื่อง
เพื่อสนับสนุนการเพิ่มขีดความสามารถของนักวิชาการและการทำงานของเจ้าหน้าที่ในท้องถิ่น ภายใต้แนวคิดในการสร้างศูนย์ข้อมูลสำหรับจังหวัดอุตรดิตถ์
ผลการวิจัยพบว่า การออกแบบและพัฒนาศูนย์ข้อมูลการวิจัยเชิงพื้นที่สามารถใช้เทคโนโลยีการยืนยันตัวตนเพียงครั้งเดียวสำหรับสร้างศูนย์บัญชีผู้ใช้งาน
และสามารถเชื่อมต่อข้อมูลบนเว็บเซอร์วิสในรูปแบบ REST ที่สามารถให้บริการแลกเปลี่ยนข้อมูลได้
ซึ่งแอปพลิเคชันจัดการในศูนย์ข้อมูลสามารถแยกการพัฒนาได้ 6 โมดูล คือ โมดูลจัดการข้อมูลสมาชิก โมดูลจัดการข้อมูลเชื่อมต่อแอปพลิเคชัน โมดูลจัดการข้อมูลเว็บเซอร์วิส โมดูลบันทึกข้อมูลการใช้ระบบ โมดูลจัดการสารสนเทศ และโมดูลจัดการข้อมูลแอปพลิเคชันภาควิชาการและท้องถิ่น
โดยแบ่งกลุ่มผู้ใช้ได้ 4 กลุ่ม คือ ผู้บริหารระบบ ภาควิชาการ หน่วยงานภาครัฐ และพื้นที่ชุมชน
ผลการพัฒนามีประสิทธิภาพของระบบอยู่ในระดับมากที่สุด สามารถนำระบบไปประยุกต์ใช้งานกับกลุ่มตัวอย่างได้
จุดเด่นของระบบคือการเชื่อมโยงข้อมูลสมาชิกระบบ
ส่วนด้านที่ต้องพัฒนาคือการนำเข้าข้อมูลจากแอปพลิเคชันที่เชื่อมต่อกับระบบ
เนื่องจากความหลากหลายของข้อมูลในแอปพลิเคชันที่ต่างกัน
ผลการประยุกต์ใช้กับกลุ่มตัวอย่างมีความพึงพอใจอยู่ในระดับมาก
ระบบมีจุดเด่นในด้านความทันสมัยและความน่าสนใจในการใช้เทคโนโลยีที่สามารถรองรับการใช้งานได้ในอนาคต
ส่วนการค้นหาข้อมูลเป็นด้านที่ต้องพัฒนาต่อไป
เนื่องจากข้อจำกัดด้านการเชื่อมต่อกับแอปพลิเคชันของสมาชิกที่ไม่ได้เชื่อมต่อกับฐานข้อมูลโดยตรง
