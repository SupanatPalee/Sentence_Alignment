sentences
งานวิจัยนี้ใช้การจำลองสถานการณ์เพื่อปรับปรุงกระบวนการแปรรูปข้าวเปลือก
โดยมีวัตถุประสงค์เพื่อลดปริมาณข้าวคงค้างระหว่างกระบวนการ
โดยปัญหาถูกแบ่งเป็น 2 ส่วน คือ กระบวนการลดความชื้นของข้าวเปลือก และกระบวนการแปรรูปข้าวเปลือกภายในโรงสี
ในงานวิจัยได้พัฒนากระบวนการตัดสินใจ 2 กระบวนการ ซึ่งเป็นการสร้างเงื่อนไขในการเลือกวิธีการลดความชื้นข้าวเปลือกอย่างเป็นระบบ
วัตถุประสงค์เพื่อลดปริมาณข้าวคงค้างในกระบวนการลดความชื้น
นอกจากนี้ในงานวิจัยยังใช้การจัดสมดุลสายการผลิตเพื่อหาจำนวนเครื่องจักรที่เหมาะสมในโรงสี
วัตถุประสงค์เพื่อลดข้าวคงค้างภายในโรงสี
ผลการจำลองสถานการณ์พบว่าการใช้กระบวนการตัดสินใจที่ 1 รวมกับการเพิ่มเครื่องจักรทั้งหมด 11 เครื่อง ให้ผลลัพธ์ที่เหมาะสมสำหรับงานวิจัย ทำให้ข้าวคงค้างโดยเฉลี่ยในกระบวนการลดความชื้น และกระบวนการแปรรูปข้าวลดลง 84.08% และ 70.18% ตามลำดับ
นอกจากนี้ยังเพิ่มโอกาสทางการขายผลิตภัณฑ์ที่ได้จากการแปรรูปมากขึ้น
"ทำให้โรงสีสามารถเพิ่มกำไรโดยเฉลี่ยได้ 574,714.72 บาทต่อเดือน"
