sentences
การดำเนินการวิจัยในบทความนี้ ได้ทำการศึกษาและพัฒนากระบวนการลำดับชั้นเชิงวิเคราะห์ในระบบปฏิบัติการแอนดรอยด์ (Android Operation System)
โดยทำการพัฒนาระบบแอปพลิเคชันบนมือถือเพื่อเพิ่มประสิทธิภาพการตัดสินใจแบบกระบวนการลำดับชั้นเชิงวิเคราะห์ (Analytical Hierarchy Process : AHP)
การพัฒนาแอปพลิเคชั่นบนมือถือระบบปฏิบัติการแอนดรอยด์นี้มีส่วนงาน 8 ส่วนประกอบด้วย
1) ส่วนของการกำหนดทางเลือก
2) ส่วนของระดับเกณฑ์ต่ำสุด (Threshold Level)
3) ส่วนของการคัดเลือกทางเลือกเบื้องต้นจากทางเลือกที่กำหนดในชั้นที่หนึ่ง
4) ส่วนการระบุเกณฑ์ (Criteria)
5) ส่วนการสร้างลำดับขั้นของการตัดสินใจ (Develop Decision Hierarchy)
6) ส่วนการเปรียบเทียบเกณฑ์ทีละคู่
7) ส่วนการคำนวณความสำคัญทางเลือกของน้ำหนัก (Weight)
8) ส่วนการวิเคราะห์ความอ่อนไหว (Sensitivity Analysis)
ทั้งนี้
บทความนี้จะนำเสมอเฉพาะส่วนงานสนับสนุนการตัดสินใจ
โดยการนำเอาเทคนิคการวิเคราะห์ลำดับชั้น (AHP) มาประยุกต์เพื่อเพิ่มประสิทธิภาพการตัดสินใจ
และมีขั้นตอนการดำเนินงานที่ไม่ซ้ำซ้อนสามารถเข้าใจได้ง่าย มีลักษณะที่สามารถใช้ได้ทั้งการพิจารณาที่ได้ค่าของทางเลือกที่เป็นตัวเลข สามารถตรวจสอบย้อนหลังกลับถึงเหตุผลของการตัดสินใจ ทำให้ผู้ตัดสินใจสามารถลำดับความคิดได้อย่างครบถ้วนและไม่สับสน เป็นเทคนิคที่ถูกนำมาใช้
เนื่องจากช่วยในเรื่องของการประหยัดเวลา เพิ่มความเที่ยงตรงในการประเมิน ลดความลำเอียงและส่งผลให้การวิจัยที่ได้นั้นมีความน่าเชื่อถือมากยิ่งขึ้น
เนื่องจากระบบแอปพลิเคชันที่นำเสนอนี้ ได้ทำการพัฒนาขึ้นเพื่อใช้ในสมาร์ทโฟนที่ใช้ในระบบปฎิบัติการแอนดรอยด์
ทำการเผยแพร่ไว้ใน Google Play Store
เพื่อให้ผู้สนใจสามารถ
ดาวน์โหลดแอพพลิเคชั่นซอฟต์แวร์ไปใช้ได้โดยไม่มีค่าใช้จ่ายใดๆ
