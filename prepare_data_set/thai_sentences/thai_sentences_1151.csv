sentences
การวิจัยนี้เป็นการออกแบบและสร้างตู้อบลมร้อนแบบถาดหมุนต้นแบบเพื่อใช้ในการอบแห้งและพัฒนาผลิตภัณฑ์อาหารแห้งในเชิงพาณิชย์
วัตถุประสงค์ของการออกแบบคือ ตัวเครื่องทำด้วยสแตนเลสทั้งภายในและภายนอก
รวมทั้งใช้อุปกรณ์สแตนเลสในการวางผลิตภัณฑ์เพื่อนำเข้าเครื่องอบ
เพื่อให้สอดคล้องกับมาตรฐาน GMP
การทำงานให้ความร้อนด้วยระบบไฟฟ้าและควบคุมอุณหภูมิด้วยชุดควบคุมอุณหภูมิระบบดิจิตอล
มีระบบไหลเวียนลมร้อนและปล่อยความชื้น
มีชุดถาดแขวนแบบลอยตัวและหมุนได้ด้วยกำลังขับมอเตอร์เกียร์ไฟฟ้าทดรอบ
ผลการทดสอบสามารถอบแห้งผลิตภัณฑ์วัตถุดิบได้มาตรฐานการทำแห้งด้วยลมร้อนและมีประสิทธิภาพในการทำเวลาอบแห้งดีกว่าตู้อบลมร้อนแบบถาดทั่วไปโดยเฉลี่ย 25.6%
และอัตราการสิ้นเปลืองพลังงานไฟฟ้าอยู่ที่ 17.5 บาท ต่อชั่วโมง
ซึ่งประหยัดกว่าเตาอบลมร้อนแบบถาดทั่วไปอยู่ที่ 10.57% เมื่อเทียบกับปริมาณการอบแห้งที่เท่ากัน
โดยสามารถพัฒนากำลังการผลิตตู้อบลมร้อนแบบถาดหมุนให้เป็นอุตสาหกรรมการผลิตจำนวนมาก
ตอบสนองการพัฒนาผลิตภัณฑ์อบแห้งของแต่ละชุมชน
เป็นการเพิ่มศักยภาพในการสร้างผลิตภัณฑ์ท้องถิ่นให้มีคุณภาพและมาตรฐาน
นำไปสู่การพัฒนาทางด้านเศรษฐกิจต่อไป
