sentences
การเคลื่อนที่ของอนุภาคของแข็งและก๊าซเป็นปรากฏการณ์หลักในระบบฟลูอิไดซ์เบดแบบสองเฟส
บทความนี้นำเสนอแนวทางการคำนวณของพลศาสตร์ของไหล ควบคู่ไปกับวิธีการคำนวณอนุภาคไม่ต่อเนื่อง (CFD-DEM)
เพื่อจำลองพฤติกรรมและอันตรกิริยาระหว่างของไหลกับอนุภาคของแข็งในเครื่องอบแห้งฟลูอิไดซ์เบดแบบต่อเนื่อง
แบบจำลอง DEM ถูกใช้เพื่อจำลองระบบอนุภาคแบบเม็ด
ในขณะที่ CFD ใช้ในการจำลองการไหลของของไหลโดยการแก้สมการ Navier-Stokes อิทธิพลของความเร็วอากาศ อัตราการไหลเชิงมวล อุณหภูมิของอนุภาคและระยะเวลาการเคลื่อนที่ของอนุภาคภายในห้องอบแห้ง (Residence time) ที่มีผลต่อกระบวนการอบแห้งได้ถูกรายงานในงานวิจัยนี้
การทำนายระยะเวลาของอนุภาคที่อยู่ในห้องอบแห้งสามารถช่วยในการหาจุดที่เหมาะสมของกระบวนการฟลูอิไดซ์เบดชนิดทำงานแบบต่อเนื่อง
