sentences
เนื่องจากข้อได้เปรียบด้านวัตถุดิบและกำลังการผลิต
ประเทศไทยจึงเป็นผู้นำอุตสาหกรรมยางรถยนต์ในด้านการผลิตและส่งออก
กระนั้นการส่งออกยางรถยนต์ยังคงขาดประสิทธิภาพในด้านต้นทุนการขนส่งและอรรถประโยชน์เชิงปริมาตรของตู้คอนเทนเนอร์เนื่องจากลักษณะกายภาพของสินค้าดังเช่นบริษัทยางรถยนต์กรณีศึกษา
บริษัทกรณีศึกษาใช้ประเทศไทยเป็นศูนย์กลางในการรวบรวมยางรถยนต์นำเข้าในภูมิภาคและส่งออกยางที่ผลิตในประเทศไปทั่วโลก
จากการวิเคราะห์ข้อมูลในอดีตพบว่าแผนส่งออกยางมีความคาดเคลื่อน
ส่งผลให้ต้องการจัดทำเอกสารใหม่และเกิดการเคลื่อนย้ายที่ซ้ำซ้อน (Double Handling) ภายในศูนย์กระจายสินค้า
ดังนั้น งานวิจัยจึงได้นำเสนอการทำนายจำนวนยางรถยนต์ในตู้คอนเทนเนอร์ด้วยสมการถดถอยเชิงเส้นโดยวิธีการเลือกซับเซ็ตที่ดีที่สุดและเปรียบกับวิเคราะห์ทางเรขาคณิตระหว่างตู้คอนเทนเนอร์กับยาง
โดยพิจารณาขนาดและตลอดจนวิธีจัดเรียง
ผลการเปรียบเทียบด้วยข้อมูลชุดทดสอบ พบว่า สมการถดถอยมีความแม่นยำและเหมาะสมในการวางแผน
