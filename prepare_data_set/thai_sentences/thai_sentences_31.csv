sentences
งานวิจัยนี้มีวัตถุประสงค์เพื่อศึกษาผลกระทบของสิ่งกีดขวางทางน้ำเพื่อตรวจสอบว่าสิ่งกีดขวางทำให้เพิ่มของน้ำท่วมในลำน้ำ
แบบจำลอง HEC-RAS ได้นำมาใช้ในการจำลองการไหลและระดับน้ำกรณีมีและไม่มีสิ่งกีดขวางในลำน้ำ
ค่าระดับน้ำและความสูงของตลิ่งถูกนำมาวิเคราะห์เพื่อหาระยะทางที่เกิดน้ำท่วมตลอดแนวลำน้ำทั้งสองกรณี
จากผลการศึกษาพบว่า ผลกระทบต่อระดับน้ำหน้าสิ่งกีดขวางประเภทฝายและท่อลอดมีความแตกต่างกัน
ระดับน้ำหน้าท่อลอดจะต่ำกว่าระดับน้ำหน้าฝายที่อัตราการไหลต่ำ
อย่างไรก็ตามเมื่ออัตราการไหลสูงเกินกว่าความจุการไหลของท่อลอด
ระดับน้ำหน้าท่อลอดจะมีค่าสูงกว่าเนื่องจากข้อจำกัดของหน้าตัดท่อลอดในการรับการไหลของน้ำ
ระยะน้ำท่วมและระดับน้ำตลอดแนวลำน้ำที่อัตราการไหลสูงแสดงให้เห็นว่าระยะน้ำท่วมตลอดแนวลำน้ำลดลงเหลือ 580.6 เมตร จาก 953.4 เมตร
เมื่อไม่มีสิ่งกีดขวางการไหล
การมีสิ่งกีดขวางทางน้ำจะทำให้ระดับผิวน้ำสูงขึ้นมากกว่าปกติซึ่งทำให้ระยะน้ำท่วมเพิ่มขึ้นไปทางด้านเหนือน้ำของสิ่งกีดขวางในขณะที่ไม่มีการท่วมเกิดขึ้นที่บริเวณท้ายน้ำของสิ่งกีดขวาง
งานวิจัยนี้แสดงให้เห็นว่าท่อลอดมีแนวโน้มที่จะก่อให้เกิดน้ำท่วมมากกว่าฝายในช่วงเหตุการณ์ฝนตกหนัก
