sentences
การขยายผลของการศึกษาก่อนหน้าเกี่ยวกับการเสริมกำลังดัดของคานคอนกรีตเสริมเหล็กโดยการยึดติดจากภายนอกของแผ่นเหล็กด้วยวัสดุประสานอีพ็อกซี่เรซินที่ผิวหน้ารับแรงดึงของคอนกรีตและมีการจัดเตรียมตัวยึดจับเชิงกลเพิ่มเติมที่ปลายและภายในของแผ่นเหล็กได้จัดทำและนำเสนอในบทความนี้
ตัวอย่างคานจำนวนทั้งสิ้น 14 ตัวอย่าง ที่มีมิติภาพรวมที่เหมือนกันได้ทำการหล่อในที่โดยใช้คอนกรีตผสมเสร็จสำหรับการทดสอบในโรงประลอง ปริมาณของการเสริมเหล็กภายในและแผ่นเหล็กที่ใช้เหมือนกันเมื่อทำการเปรียบเทียบอ้างอิงกับงานก่อนหน้า
ความแตกต่างคือค่ากำลังอัดของคอนกรีตเท่านั้น
ตัวอย่างคานทุกตัวได้มีการทดสอบจนกระทั่งคานวิบัติภายใต้การดัดแบบสี่จุด
ดังนั้นวัตถุประสงค์ของบทความคือ เพื่อศึกษาผลกระทบของกำลังคอนกรีตที่มีผลกระทบต่อความสามารถรับน้ำหนักบรรทุกและพฤติกรรมการแอ่นตัวของคานเสริมกำลังรวมไปถึงรูปแบบการวิบัติ พารามิเตอร์ที่สนใจเกี่ยวข้องกับความหนาของแผ่นเหล็ก ประเภทของการเสริมเหล็กภายในบนหน้าตัดคานและการจัดวางตำแหน่งของตัวจับยึดเชิงกล น้ำหนักบรรทุกแตกร้าวแรก น้ำหนักบรรทุกคราก น้ำหนักบรรทุกจากการหลุดล่อนและอีกทั้งน้ำหนักบรรทุกประลัยได้ทำการหามาจากผลการทดลองและผลทางทฤษฎี
