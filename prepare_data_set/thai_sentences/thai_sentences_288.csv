sentences
การศึกษาครั้งนี้มีวัตถุประสงค์เพื่อศึกษาแบบจำลองทางคณิตศาสตร์ของแผงเซลล์แสงอาทิตย์ที่ติดตั้งท่อเทอร์โมไซฟอนแบบแบนโดยในการศึกษาครั้งนี้ได้สร้างแบบจำลองทางคณิตศาสตร์เพื่อทำนายค่าประสิทธิภาพของแผงเซลล์แสงอาทิตย์ที่ติดตั้งท่อเทอร์โมไซฟอนแบบแบน
อีกทั้งยังได้ทำการทดลองแผงเซลล์แสงอาทิตย์แบบไม่ติดตั้งท่อเทอร์โมไซฟอนแบบแบน และแผงเซลล์แสงอาทิตย์ที่ติดตั้งท่อเทอร์โมไซฟอนแบบแบนที่เติมสารทำงาน R-11 และ R-134a
จากการศึกษาพบว่าค่าประสิทธิภาพของแผงเซลล์แสงอาทิตย์ที่ติดตั้งท่อความร้อนแบบแบนจากแบบจำลองและจากการทดลองมีแนวโน้มที่ใกล้เคียงกัน
โดยมีค่าความผิดพลาดเฉลี่ยร้อยละ 0.44 ค่าประสิทธิภาพของแผงเซลล์แสงอาทิตย์ที่ติดตั้งท่อความร้อนแบบแบนที่เติมสารทำงาน R134a มีค่าสูงกว่าค่าประสิทธิภาพของแผงเซลล์แสงอาทิตย์ที่ติดตั้งท่อความร้อนแบบแบนที่เติมสารทำงาน R11 และค่าประสิทธิภาพของแผงเซลล์แสงอาทิตย์ที่ไม่ติดตั้งท่อความร้อนแบบแบนได้ค่าประสิทธิภาพน้อยที่สุด
โดยแผงเซลล์แสงอาทิตย์ที่ติดตั้ง R-134a ให้ค่าประสิทธิภาพเฉลี่ยดีกว่า R-11 ร้อยละ 4.5
