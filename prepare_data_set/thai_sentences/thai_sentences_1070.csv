sentences
การวิจัยนี้มีวัตถุประสงค์เพื่อพัฒนาแบบจำลองการใช้พลังงานในการขนส่ง
และระบุปัจจัยที่มีผลต่อการใช้พลังงานในการขนส่งในภาคเหนือของประเทศไทย
โดยในการวิจัยนี้ได้นำแบบจำลอง 2 แบบ ได้แก่ แบบจำลองการวิเคราะห์การถดถอยพหุคูณแบบเส้นตรง และแบบจำลองการวิเคราะห์การถดถอยพหุคูณแบบลอการิทึม มาประยุกต์ใช้ในการพัฒนาแบบจำลองการใช้พลังงานในการขนส่งขนส่งในภาคเหนือของประเทศไทย 3 แบบจำลอง ได้แก่ แบบจำลองการใช้พลังงานดีเซล แบบจำลองการใช้พลังงานเบนซิน และ แบบจำลองการใช้พลังงานแอลพีจี
ซึ่งข้อมูลที่ใช้ในการพัฒนาแบบจำลองได้ใช้ข้อมูลในปี พ.ศ. 2561
โดยมีตัวแปรตาม ได้แก่ การใช้พลังงานดีเซล เบนซิน และแอลพีจี และตัวแปรอิสระ ได้แก่ จำนวนประชากร จำนวนยานพาหนะจดทะเบียน จำนวนสถานีจำหน่ายพลังงาน ลักษณะภูมิประเทศ และผลิตภัณฑ์มวลรวมของแต่ละจังหวัด
ซึ่งผลจากการวิเคราะห์พบว่า แบบจำลองเส้นตรงให้ผลการวิเคราะห์ใกล้เคียงกว่าแบบจำลองลอการิทึม
ซึ่งปัจจัยที่มีผลกับการใช้พลังงานดีเซลโดยแบบจำลองเส้นตรง คือ ผลิตภัณฑ์มวลรวมจังหวัด จำนวนสถานีจำหน่ายพลังงาน และ รถบรรทุก
ส่วนปัจจัยที่มีผลกับพลังงานเบนซิน คือ จำนวนประชากร รถยนต์นั่งส่วนบุคคลไม่เกิน 7 ที่นั่ง และ ลักษณะภูมิประเทศ และปัจจัยที่มีผลกับพลังงานแอลพีจี คือ จำนวนสถานีจำหน่ายพลังงานรถยนต์ นั่งส่วนบุคคลไม่เกิน 7 ที่นั่ง และลักษณะภูมิประเทศ
