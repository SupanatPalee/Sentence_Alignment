sentences
บทความนี้อธิบายการพัฒนาขั้นตอนวิธีในการควบคุมเส้นทางการเคลื่อนที่สำหรับแขนกลกรีดยางพารา
เส้นทางการเคลื่อนที่ถูกออกแบบตามรอยกรีดที่มีลักษณะเป็นเส้นโค้งวงรี
แขนกลคาร์ทีเซียนแบบสองแกนถูกนำมาใช้เป็นแขนกลกรีดยางต้นแบบ
วัตถุประสงค์ของการศึกษานี้เพื่อนำทางแขนกลติดตามเส้นทางการเคลื่อนที่ที่ออกแบบไว้
การทดสอบทำในห้องปฏิบัติการโดยใช้ต้นยางพาราจำลอง
ผลการทดสอบแสดงให้เห็นว่า การควบคุมเส้นทางการเคลื่อนที่ด้วยตัวควบคุมพีไอดีสามารถช่วยให้แขนกลทั้งสองแกนเคลื่อนที่ติดตามเส้นทางที่ต้องการได้อย่างราบเรียบ
ถึงแม้ว่าจะเกิดความผิดพลาดทางตำแหน่งสูงสุดของแขนกลแกน Z เท่ากับ 14.8 mm ที่ตำแหน่งสุดท้ายของการเคลื่อนที่
ดังนั้นขั้นตอนวิธีควบคุมเส้นทางการเคลื่อนที่นี้มีศักยภาพสูงในการนำไปปรับแปลงเพื่อใช้งานจริง
