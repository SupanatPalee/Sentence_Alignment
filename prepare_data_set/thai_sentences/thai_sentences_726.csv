sentences
การศึกษาพัฒนากำลังรับแรงอัดของจีโอโพลิเมอร์ที่เหมาะสมสำหรับงานชั้นทางถนน
โดยงานวิจัยนี้ศึกษาเกี่ยวกับขนาดคละที่เหมาะสมสำหรับการทำ Geopolymer
โดยวัสดุที่ใช้วัสดุหลักเป็นหินคลุก (Crushed Rock) ซึ่งจะหาขนาดคละ    ที่ใช้ทั้งหมด 2 รูปแบบ
แบบแรกจะใช้หินคลุกที่มีการกำหนดอัตราส่วนขนาดคละขึ้นมาเป็นขนาดคละในอุดมคติ (Ideal grading) ที่เป็นขนาดคละที่เหมาะสมที่สุดสำหรับงานชั้นทาง และแบบใช้หินคลุกที่หาได้จากโรงโม่หินที่คัดแยกขนาดของหินด้วยตะแกรงตามมาตรฐานมาผสมให้ได้ขนาดคละที่ใกล้เคียงกับ Ideal grading เรียกว่าขนาดคละใช้งานจริง (Used Working Grading)
จากนั้นนำขนาดคละทั้งสองชนิดมากระตุ้นให้เกิดการเชื่อมประสานด้วยสารละลายด่าง คือ สารละลายโซเดียมไฮดรอกไซด์ และสารละลายโซเดียมซิลิเกต
โดยจะใช้อัตราส่วนสาระละลายโซเดียมซิลิเกตต่อสารละลายโซเดียมไฮดรอกไซด์เท่ากับ 0.67
และใช้ความเข้มข้นของสารละลายโซเดียม-ไฮดรอกไซด์เท่ากับ 5 โมลาร์
ทำการทดสอบการบดอัดแบบมาตรฐานและสูงกว่ามาตรฐาน
เพื่อสร้างเส้นแนวโน้มการบดอัด (Compaction Curve) ของทั้ง Ideal grading และ Used Working Grading
"เพื่อหาความหนาแน่นแห้งสูงสุด (Maximum Dry Density, MDD) และปริมาณสารละลายด่างที่เหมาะสม (Optimum Liquid Alkaline Activator Content, OLC) ของตัวอย่าง"
โดยการทดสอบกำลังรับแรงอัดจะผสมตัวอย่างที่ 100%MDD และ 95%MDD ทั้งด้านเปียกและด้านแห้ง
จากการทดสอบกำลังรับแรงอัดแกนเดียว (Unconfined Compression Test)
โดยใช้ตัวอย่างจากการกระตุ้นด้วยความร้อนที่อุณหภูมิ 40ºC ซึ่งเป็นอุณหภูมิเฉลี่ยของถนนในประเทศไทยเป็นเวลา 24 ชั่วโมง กับตัวอย่างที่บ่มที่อุณหภูมิห้องอย่างเดียว
โดยทดสอบอายุของตัวอย่างเท่ากับ 7 และ 28 วัน
จากการศึกษาพบว่า การทดสอบกำลังรับแรงอัดที่ใช้การบดอัดแบบสูงกว่ามาตรฐานและแบบมาตรฐานที่ 100%MDD ที่อายุบ่มเท่ากับ 28 วัน แบบ Used Working Grading จะมีกำลังรับแรงอัดมากกว่าการบดอัดแบบสูงกว่ามาตรฐานและแบบมาตรฐานของ Ideal grading
