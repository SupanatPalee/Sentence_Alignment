sentences
บทความนี้มีจุดมุ่งหมายในการทบทวนวิธีวินิจฉัยข้อบกพร่องในระบบควบคุมพลวัตเพื่อให้เข้าใจแนวคิด หลักการ ทฤษฎีเบื้องต้น ได้แก่ คำจำกัดความ ชนิดของข้อบกพร่อง รวมถึงความก้าวหน้าของวิธีการและเทคนิคที่ใช้ในการวินิจฉัยข้อบกพร่องแบบต่างๆ ได้แก่ การติดตั้งอุปกรณ์ซ้ำซ้อน การใช้แบบจำลองคณิตศาสตร์ และวิธีวิเคราะห์ข้อมูลและสัญญาณ
นอกจากนี้ยังนำเสนอแนวทางประยุกต์และพัฒนาวิธีวินิจฉัยที่ควรมีในอนาคต
ซึ่งข้อมูลเหล่านี้สามารถใช้เป็นแนวทางศึกษาและปรับปรุงวิธีวินิจฉัยข้อบกพร่องในระบบควบคุมพลวัตให้มีประสิทธิภาพมากยิ่งขึ้น
