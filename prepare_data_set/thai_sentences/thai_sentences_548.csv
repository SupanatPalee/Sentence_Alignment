sentences
งานวิจัยนี้นำเสนอการใช้การออกแบบชิ้นส่วนของเครื่องจักรกลและกลศาสตร์ของไหล
เพื่อสร้างเครื่องล้างเมล็ดพริกไทยแบบถาดสั่นสะเทือนสำหรับล้างเปลือกของเมล็ดพริกไทยเพื่อผลิตพริกไทยขาว
โดยการออกแบบได้หาขนาดของชิ้นส่วนเครื่องจักรกลที่เล็กสุดที่สามารถงานได้อย่างมีประสิทธิภาพ เช่น ลูกเบี้ยวเตะถาดสั่น และ ขนาดของท่อฉีดน้ำ
ซึ่งทุกชิ้นส่วนมีความสำคัญต่อปัจจัยตัวแปรของการออกแบบและที่สำคัญมากที่สุดคือขนาดของมอเตอร์ และ ขนาดของปั๊มน้ำ
เนื่องจากมีผลต่อต้นทุนค่าไฟฟ้าในระยะยาวตลอดอายุการใช้งานของเครื่องจักรกล
ถ้าผู้ออกแบบใช้การลองผิดลองถูก
โดยไม่ได้คำนึงถึงหลักของการออกแบบชิ้นส่วนเครื่องจักรกลและกลศาสตร์ของไหล
กล่าวคือถ้ามอเตอร์ขนาดเล็กเกินไปถาดสั่นของเครื่องจักรจะไม่สามารถขับเคลื่อนได้
หรือ ถ้าขับเคลื่อนได้ในกรณีที่มีขนาดใหญ่เกินจริงจะทำให้สิ้นเปลืองมาก
การออกแบบได้แยกออกเป็นสองส่วนโดยมีการหาอัตราการไหลต่ำสุดของน้ำที่ฉีดให้เมล็ดพริกไทยสะอาด
โดยกำหนดอัตราการผลิตที่สมารถล้างเมล็ดพริกไทยได้ไม่น้อยกว่า 200 kg/hr
จึงได้นำมาออกแบบลูกเบี้ยว ชุดพูลเลย์ สายพาน เกียร์ทด และ ขนาดต้นกำลังขับของมอเตอร์ เป็นอันดับสุดท้าย
ผลการทดลองได้มีการเปรียบเทียบเชิงต้นทุนค่าไฟฟ้าของการออกแบบที่ใช้หลักของพลศาสตร์ และการออกแบบชิ้นส่วนเครื่องจักรกลกับวิธีการลองผิดลองถูกที่ขนาดของมอเตอร์ต่างๆ ที่ระยะเวลาการใช้งานของเครื่องจักรต่างๆ กัน
