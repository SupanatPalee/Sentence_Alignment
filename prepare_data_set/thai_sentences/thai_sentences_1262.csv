sentences
งานวิจัยนี้มีวัตถุประสงค์เพื่อแก้ปัญหาการเลือกสถานที่ตั้งและจัดเส้นทางการขนส่งของกรณีศึกษาการเลือกทำเลที่ตั้งของโรงงานผลิตเอทานอลและการจัดเส้นทางการขนส่งวัตถุดิบในพื้นที่ภาคตะวันออกเฉียงเหนือของประเทศไทย
ด้วยการออกแบบวิธีการฮิวริสติกส์ขึ้นมาใหม่
โดยมีเป้าหมายให้มีระยะทางการขนส่งรวมต่ำที่สุด
ผู้วิจัยได้รวบรวมข้อมูลที่เกี่ยวข้องทั้งหมดเพื่อนำมาสร้างแบบจำลองทางคณิตศาสตร์และใช้โปรแกรมลิงโกในการหาคำตอบ
พบว่าโปรแกรมลิงโกสามารถหาคำตอบได้เฉพาะปัญหาขนาดเล็กเท่านั้น
สำหรับปัญหาขนาดใหญ่เช่นเดียวกับกรณีศึกษานั้นโปรแกรมลิงโกไม่สามารถหาคำตอบได้
ผู้วิจัยจึงได้ประยุกวิธีฮิวริสติกส์ 3 วิธี ได้แก่ 1) วิธี Cluster First-Route Second- Distance (CFRSD)
2) วิธี Cluster First-Route Second- Quantity (CFRSQ)
3) วิธี Roulette Wheel And Nearest Insertion (RWANI) มาใช้ในการหาคำตอบ
ผลการศึกษาพบว่า
ทั้ง 3 วิธีสามารถหาคำตอบให้กับปัญหากรณีศึกษาได้
แต่วิธี RWANI มีประสิทธิภาพในการหาคำตอบดีที่สุด
โดยในด้านระยะทางการขนส่ง วิธี RWANI ให้ผลคำตอบที่ดีกว่า วิธี CFRSD  และวิธี CFRSQ คิดเป็น 12.42% และ 32.65% ตามลำดับ
ส่วนในด้านจำนวนรถที่ใช้ วิธี RWANI ให้ผลคำตอบที่ดีกว่า วิธี CFRSD  และวิธี CFRSQ คิดเป็น 2.36% และ 10.79% ตามลำดับ
