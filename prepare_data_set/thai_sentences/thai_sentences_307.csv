sentences
การประยุกต์ใช้บัญชีต้นทุนการไหลวัสดุ (Material Flow Cost Accounting; MFCA) เป็นเทคนิคช่วยลดความสูญเสียจากกระบวนการผลิตมะม่วงอบแห้งแบบหวานน้อย
โดยทำการประเมินความสูญเสียอยู่ในรูปของต้นทุนของเสียหรือต้นทุนผลิตภัณฑ์ที่มีมูลค่าลบ
จากการวิเคราะห์ MFCA พบว่า ต้นทุนผลิตภัณฑ์ที่มีมูลค่าลบสูงที่สุด คือ ต้นทุนของเสียที่เป็นวัตถุดิบ (ต้นทุนวัตถุดิบ) คิดเป็นร้อยละ 1.55 ของต้นทุนรวมผลิตภัณฑ์ทั้งหมด
จากนั้นจึงทำการวิเคราะห์หาแนวทางการปรับปรุง
เพื่อลดต้นทุนความสูญเสียที่เกิดขึ้น
โดยใช้แผนผังก้างปลา
ค้นหาสาเหตุที่แท้จริงของปัญหาสำหรับลดจำนวนมะม่วงชิ้นเสียลง
พบว่า กระบวนการเรียงมะม่วงลงถาด มีวิธีการทำงานไม่เหมาะสม
จึงเสนอวิธีการทำงานใหม่ที่เป็นมาตรฐาน
สามารถลดต้นทุนผลิตภัณฑ์ที่มีมูลค่าลบเหลือร้อยละ 1.00 ของต้นทุนรวมทั้งหมด
"ส่งผลให้สามารถลดต้นทุนวัตถุดิบที่สูญเสียตลอดกระบวนการผลิต 4,395 บาทต่อรอบการผลิต หรือ 421,920 บาทต่อปี"
