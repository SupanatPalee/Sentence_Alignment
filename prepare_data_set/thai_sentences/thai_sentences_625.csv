sentences
ความแปรปรวนของปริมาณฝนเป็นสาเหตุหลักที่ส่งผลกระทบต่อปริมาณน้ำในแหล่งน้ำ
ซึ่งปริมาณน้ำที่กักเก็บนั้นเป็นปัจจัยสำคัญต่อการกำหนดแผนการบริหารจัดการน้ำในช่วงฤดูแล้งโดยเฉพาะในพื้นที่นอกเขตชลประทาน
เนื่องจากพื้นที่ดังกล่าวไม่มีระบบชลประทานและแผนการบริหารจัดการ
ดังนั้นการวิเคราะห์สมดุลน้ำจึงมีความจำเป็นสำหรับคาดการณ์พื้นที่เสี่ยงภัยแล้งและการเตรียมแผนบรรเทาภัยแล้ง
จากเหตุผลดังกล่าวการวิเคราะห์สมดุลน้ำจึงถูกประยุกต์ใช้งานเพื่อคาดการณ์พื้นที่เสี่ยงภัยแล้งระดับตำบลในพื้นที่นอกเขตชลประทาน พ.ศ. 2562/2563
สำหรับการศึกษาครั้งนี้ได้ดำเนินการประเมินปริมาณน้ำใช้การได้จากปริมาณฝนคาคการณ์ ปริมาณน้ำในแหล่งน้ำ และปริมาณน้ำในแม่น้ำ และการประเมินปริมาณความต้องการใช้น้ำด้านการอุปโภคบริโภค ด้านการเกษตร ด้านรักษาระบบนิเวศ และด้านอุตสาหกรรม
จากผลการศึกษาพบว่าพื้นที่เสี่ยงภัยแล้งที่ได้จากการวิเคราะห์สมดุลน้ำมีความสอดคล้องกับพื้นที่ที่เกิดภัยแล้งตามที่กรมป้องกันและบรรเทาสาธารณภัยได้ประกาศเขตให้ความช่วยเหลือด้านภัยแล้ง
จึงสามารถสรุปได้ว่าการวิเคราะห์สมดุลน้ำเป็นวิธีการที่เป็นประโยชน์ต่อการคาดการณ์พื้นที่เสี่ยงภัยแล้งในพื้นที่นอกเขตชลประทานของประเทศไทย
