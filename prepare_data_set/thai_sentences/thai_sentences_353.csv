sentences
การลดความสูญเปล่าในกระบวนการผลิตเทียนเวียนหัว กรณีศึกษา : ธุรกิจโรงหล่อเทียนมงคล
มีวัตถุประสงค์เพื่อลดความสูญเปล่าในกระบวนการผลิตเทียนเวียนหัว
ผู้วิจัยได้ทำการศึกษาสภาพปัญหา
โดยใช้แผนภูมิการไหลของกระบวนการผลิตแล้วทำการวิเคราะห์สาเหตุโดยใช้หลักการทำไม – ทำไม และแผนภูมิก้างปลา
พบว่าขั้นตอนการจุ่มไส้เทียน และขั้นตอนการตัดก้นเทียน ทำให้เกิดความสูญเปล่า
ซึ่งขั้นตอนการจุ่มไส้เทียนครั้งที่ 1 พนักงานต้องทำการจุ่มไส้เทียนครั้งละเส้นจนครบ 50 เส้น
ซึ่งใช้เวลาในการจุ่มไส้เทียนยาวนาน
และขั้นตอนการตัดก้นเทียนพนักงานสามารถกำเทียนได้ครั้งละ 6 – 7 เส้น / รอบ
และต้องสับก้นเทียนครั้งละ 2 – 3 ครั้ง
ก่อให้เกิดความเมื่อยล้า
คณะผู้ศึกษาได้ทำการแก้ปัญหา โดยการออกแบบและพัฒนาอุปกรณ์จุ่มไส้เทียน และอุปกรณ์ตัดก้นเทียน
เพื่อลดเวลาในการจุ่มไส้เทียนและการตัดก้นเทียนให้รวดเร็วขึ้นผลการปรับปรุงการทำงาน
พบว่า
กิจกรรมการจุ่มไส้เทียนก่อนปรับปรุงใช้เวลา 765 วินาที/รอบการผลิต ลดลงเหลือ 134.6 วินาที/รอบการผลิต หรือคิดเป็นร้อยละ 82.41
และสามารถจุ่มไส้เทียนได้เพิ่มจากเดิม 1 เส้นเป็น 27 เส้น และผลการปรับปรุงการตัดก้นเทียน
พบว่าขั้นตอนการตัดก้นเทียนก่อนปรับปรุงใช้เวลา 70 วินาที/รอบการผลิต ลดลงเหลือ 24 วินาที/รอบการผลิต หรือคิดเป็นร้อยละ 65.71
และสามารถตัดก้นเทียนได้เพิ่มจาก   6 – 7 เส้นเป็น 20 เส้น หรือเพิ่มขึ้นร้อยละ 185.71
คำหลัก
การลดความสูญเปล่า  เทียนเวียนหัว  แผนภูมิการไหลของกระบวนการผลิต  หลักการทำไม – ทำไม  แผนภูมิก้างปลา
