sentences
ปัจจุบันการจัดการเรียนการสอนรวมทั้งการประเมินผลหลังเรียนจะอยู่ในรูปแบบออนไลน์
การสอบออนไลน์ส่วนใหญ่จะเห็นเพียงใบหน้าของผู้เข้าสอบทำให้ประสิทธิภาพของผู้คุมสอบถูกจำกัด
มีงานวิจัยในสาขาคอมพิวเตอร์วิชันที่แสดงการตรวจจับรูปแบบพฤติกรรมของการทุจริตแต่ยังคงเป็นปัญหาเนื่องจากรูปแบบของการแสดงออกทางพฤติกรรมมีหลากหลาย
รวมทั้งมีนักวิจัยพยายามนำอัลกอริธึมเข้ามาใช้ในการตรวจจับรูปแบบของพฤติกรรมในการสอบ
แต่ยังคงมีข้อจำกัดในหลายกรณี
ดังนั้นในงานิจัยนี้จึงได้นำเสนอ การตรวจจับพฤติกรรมต้องสงสัยระหว่างสอบออนไลน์ด้วยตัวกรองอนุภาคแบบราวแบล็คเวลไลซ์
โดยใช้การสกัดคุณลักษณะตำแหน่งสำคัญจากเฟรมข้อมูลด้วย OpenPose
เพื่อนำมาใช้ในการจำแนกตรวจหาพฤติกรรมต้องสงสัย
วิธีการดำเนินงานประกอบด้วย 3 ขั้นตอนหลักดังนี้
(1) การเตรียมข้อมูล (2) การตรวจจับพฤติกรรมด้วยตัวกรองอนุภาคแบบราวแบล็คเวลไลซ์
(3) การวัดประสิทธิภาพและประเมินผลจากการทดลอง
จากผลการทดลองสามารถระบุได้ว่าการใช้แบบจำลองตัวกรองอนุภาคแบบราวแบล็คเวลไลซ์เพื่อตรวจจับพฤติกรรมต้องสงสัยในการสอบออนไลน์สามารถเพิ่มประสิทธิภาพของการจำแนกได้ดียิ่งขึ้นถึงร้อยละ 79.63 ด้วยชุดข้อมูลที่ 2
