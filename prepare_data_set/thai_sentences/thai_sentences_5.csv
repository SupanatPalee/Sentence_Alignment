sentences
งานวิจัยนี้ได้ประยุกต์ใช้วิธีการตรวจหาวัตถุด้วยตัวแบบ YOLOv5 มาช่วยในการจำแนกพันธุ์ข้าวจากภาพของเมล็ดข้าวสารของพันธุ์ข้าวคาราก้าดาก หอมมะลิ ยิปซาลา บาสมาติ และอาโบริโอ
การดำเนินการวิจัยได้แบ่งเป็นสามส่วนหลัก ได้แก่ การดำเนินการด้านวิศวกรรมข้อมูล ซึ่งเป็นการพัฒนาโปรแกรมด้วยภาษาไพทอนเพื่อใช้ในการจัดเตรียมข้อมูลเพื่อให้ระบบปัญญาประดิษฐ์เรียนรู้การดำเนินการด้านวิทยาการข้อมูลโดยใช้โปรแกรมภาษาไพทอนร่วมกับระบบประมวลผล Google Colaboratory
ทำการตรวจหาเมล็ดข้าวสาร
และออกแบบการประเมินความแม่นยำของตัวแบบ
ในส่วนของการจัดเตรียมข้อมูลได้นำรูปเมล็ดข้าวสารเมล็ดเดี่ยวชนิดเจเพ็กจาก https://www.muratkoklu.com/datasets/ มาทำการลดสัญญาณรบกวน กำจัดพื้นหลัง
และแปลงเป็นภาพชนิดพีเอ็นจี
แล้วนำมาใส่ในภาพขนาด 800 x 800 จุดภาพ จำนวนภาพละ 20–64 เมล็ด
"โดยมีทั้งรูปแบบไม่มีภาพเมล็ดข้าวสารซ้อนทับกัน มีภาพเมล็ดข้าวสารซ้อนทับกันร้อยละ 5, 10, 15, 20 และ 25"
จากนั้นนำภาพที่ไม่มีเมล็ดข้าวสารซ้อนทับกันไปฝึกตัวแบบ YOLOv5
แล้วใช้ตัวแบบดังกล่าวจำแนกพันธุ์ข้าวและระบุตำแหน่งต่าง ๆ ของเมล็ดข้าวสารที่ปรากฏในภาพ
ผลการวิจัยพบว่าตัวแบบ YOLOv5
สามารถจำแนกพันธุ์ข้าวของเมล็ดข้าวสารทั้ง 5 สายพันธุ์ได้ดี
โดยการประเมินความแม่นยำของตัวแบบที่ค่าขีดแบ่ง 0.6
"พบว่าตัวแบบสามารถจำแนกพันธุ์ข้าวที่ปรากฏในภาพที่มีภาพเมล็ดข้าวสารซ้อนทับกันร้อยละ 0, 5, 10, 15, 20 และ 25 ได้ถูกต้องร้อยละ 99.13, 99.00, 98.62, 98.19, 97.56 และ 96.89 ตามลำดับ"
