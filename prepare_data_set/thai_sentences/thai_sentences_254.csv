sentences
งานวิจัยนี้ได้พัฒนาแอปพลิเคชันควบคุมและจัดการฟาร์มอัจฉริยะของโรงเรือนเพาะเลี้ยงก้อนเชื้อเห็ดแครงระบบปิดผ่านเทคโนโลยีอินเทอร์เน็ตของสรรพสิ่งเพื่อทดแทนโรงเรือนแบบดั้งเดิมที่อาศัยมนุษย์ในการเฝ้าดูแล
โรงเรือนนี้ประกอบด้วยชุดตรวจวัดสภาวะอุณหภูมิและความชื้นสัมพัทธ์ ชุดผลิตความชื้น ชุดผลิตความเย็น ชุดระบายอากาศ และชุดถังกักเก็บน้ำ
สามารถควบคุมการเพาะเลี้ยงแบบระยะไกลผ่านแอปพลิเคชันที่พัฒนาขึ้นได้ 2 โหมดคือ แบบผู้ใช้กำหนดเอง และแบบอัตโนมัติ
การทดลองใช้ก้อนเชื้อเห็ดแครงจำนวน 45 ก้อน ที่ควบคุมสภาวะอุณหภูมิและความชื้นสัมพัทธ์ และการรดน้ำแก่ก้อนเชื้อเห็ดแครงในโรงเรือนให้เหมาะสม
เพื่อวิเคราะห์การใช้ปริมาณน้ำในโรงเรือนและการเจริญเติบโตของดอกเห็ดแครง ณ ระยะเวลา 6 วัน
นอกจากนั้น
ยังพิจารณาเชิงเศรษฐศาสตร์ของฟาร์มอัจฉริยะของโรงเรือน
ผลพบว่าแอปพลิเคชันที่พัฒนาสามารถควบคุมอุณหภูมิและความชื้นสัมพัทธ์ในโรงเรือนระบบปิดได้เหมาะสมแก่การเจริญเติบโตเพาะเลี้ยงเห็ดแครงประมาณ 28.26±0.76 องศาเซลเซียส และ 89.95±2.07 %RH ตามลำดับ มีผลอย่างมีนัยสำคัญต่อขนาดและน้ำหนักของดอกเห็ดแครงประมาณ 4.5 เซนติเมตร และ 5.5 กิโลกรัมต่อครั้ง ตามลำดับ สูงกว่าการเพาะเลี้ยงแบบดั้งเดิมประมาณ 2 กิโลกรัมต่อครั้ง ส่วนการใช้ปริมาณน้ำในโรงเรือนเพียง 6 ลิตร เพียงพอตลอดการเพาะเลี้ยง
นอกจากนี้
การวิเคราะห์เชิงเศรษฐศาสตร์ต้นแบบแอปพลิเคชันสำหรับควบคุมฟาร์มอัจฉริยะของโรงเรือนเพาะเลี้ยงก้อนเชื้อเห็ดแครงระบบปิด
ซึ่งมีกำลังการเพาะเลี้ยงดอกเห็ดแครงต่อปี 280.5 kg.
"ระบบใช้ปริมาณไฟฟ้าทั้งสิ้นประมาณ 3,034 บาทต่อปี มีกำไร 33,800 บาทต่อปี และระยะเวลาคืนทุนประมาณ 9 เดือน 24 วัน จึงเหมาะสมแก่การลงทุน"
