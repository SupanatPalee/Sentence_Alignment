sentences
ปัจจุบันมีการก่อสร้างใต้ดินเพิ่มมากขึ้น
จึงจำเป็นต้องมีการพัฒนาเทคนิคการก่อสร้างเพื่อเพิ่มประสิทธิภาพโครงสร้างกันดิน
โดยมุ่งหวังเพื่อลดการเคลื่อนตัวของโครงสร้างกันดินซึ่งมีหลายวิธี
งานวิจัยนี้เป็นการศึกษาการใช้เสาดินซีเมนต์เพื่อเพิ่มเสถียรภาพของกำแพงเข็มพืด
ศึกษาพฤติกรรมการเคลื่อนตัวของโครงสร้างกันดิน และการพิบัติของดินบริเวณโดยรอบ
รูปแบบของการติดตั้งเสาเข็มดินซีเมนต์ในการวิจัยนี้มี 3 รูปแบบ ได้แก่ การเรียงเสาดินซีเมนต์แนบไปกับกำแพงเข็มพืด การใช้เสาดินซีเมนต์ปักเว้นระยะทั้งทางด้านดินเชิงรุกและเชิงรับ การเรียงเสาดินซีเมนต์เป็นแถวตั้งฉากกับกำแพงกันดิน
โดยทำการศึกษาด้วยแบบจำลองทางกายภาพในชั้นทรายตัวอย่างที่มีค่ามุมเสียดทานภายในจากการทดลอง เท่ากับ 29.9O
ผลการศึกษาพบว่าการติดตั้งเสาดินซีเมนต์เรียงแถวตั้งฉากกับกำแพงกันดินในด้านแรงดันดินเชิงรุกเป็นการเพิ่มแรงต้านทานแบบแรงเสียดทานด้านข้างแนวเสาเข็มดินซีเมนต์
ทำให้กำแพงเข็มพืดมีแรงต้านทานการเคลื่อนตัวจากแรงดันดินได้เพิ่มขึ้น
และมีประสิทธิภาพในการลดการเคลื่อนตัวได้ดีกว่าการติดตั้งในรูปแบบอื่น
