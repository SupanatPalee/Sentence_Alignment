sentences
งานวิจัยนี้มีวัตถุประสงค์เพื่อศึกษาสมบัติทางกายภาพของกระถางเพาะกล้าไม้ที่มีอัตราส่วนผสมระหว่างทะลายปาล์มน้ำมันต่อขี้เลื่อยไม้ยางพารา
ในการศึกษาขึ้นรูปกระถางเพาะกล้าไม้ให้มีขนาดเส้นผ่านศูนย์กลางปากกระถาง 12 เซนติเมตร ความสูง 10 เซนติเมตร และความหนา 5 มิลลิเมตร ซึ่งขึ้นรูปด้วยเครื่องอัดระบบไฮโดรลิคที่อุณหภูมิ 180 องศาเซลเซียส และความดัน 12.41 เมกะปาสคาล เป็นเวลา 20 นาที
จำนวนทั้งหมด 3 สูตร ได้แก่อัตราส่วนผสมระหว่างทะลายปาล์มน้ำมันต่อขี้เลื่อยไม้ยางพารา 50:50 70:30 และ 100:0
ผลการศึกษาสมบัติทางกายภาพพบว่าอัตราส่วนผสมระหว่างทะลายปาล์มน้ำมันต่อขี้เลื่อยไม้ยางพาราทั้ง 3 สูตรสามารถขึ้นรูปได้ดี
อัตราส่วนผสม 70:30 มีอัตราการดูดซับน้ำได้ดีที่สุด ใช้เวลา 40 นาที
อัตราส่วนผสม 100:0 สามารถระเหยน้ำได้มากที่สุดในเวลา 144 ชั่วโมง การย่อยสลายกระถางทั้ง 3 สภาวะ ได้แก่ สภาวะแห้ง
รดน้ำทุก 7 วัน
และรดน้ำทุกวัน มีแนวโน้มเดียวกัน คืออัตราส่วนผสม 70:30 มีเปอร์เซ็นต์การย่อยสลายมากที่สุด
และการทดสอบปลูกต้นไม้ในกระถางพบว่า
การเปลี่ยนแปลงทางกายภาพของกระถางทั้ง 3 อัตราส่วนมีสภาพกระถางพองตัวเพิ่มขึ้นจากเดือนแรก ส่วนผสมทั้งทะลายปาล์มน้ำมันและขี้เลื่อยไม้ยางพารามีผลต่ออัตราการดูดซับน้ำ และการย่อยสลายของกระถาง
ซึ่งต้องมีปริมาณทะลายปาล์มน้ำมันมากกว่าขี้เลื่อยไม้ยางพารา
ดังนั้นอัตราส่วนผสม 70:30 จึงเหมาะสมต่อการขึ้นรูปกระถางเพาะกล้าไม้
