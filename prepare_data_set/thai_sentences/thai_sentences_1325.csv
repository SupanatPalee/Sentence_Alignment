sentences
งานวิจัยนี้มีวัตถุประสงค์เพื่อหาปริมาณการสั่งซื้อที่ประหยัด พัสดุคงคลังสำรอง และจุดสั่งซื้อใหม่ของหมึกพิมพ์ในโรงงานผลิตกล่องกระดาษลูกฟูกกรณีศึกษา
การควบคุมพัสดุคงคลังของหมึกพิมพ์ในปัจจุบันใช้ประสบการณ์ของพนักงาน
ทำให้มีปริมาณการจัดเก็บพัสดุคงคลังและมีต้นทุนในการควบคุมพัสดุคงคลังที่สูง
วิธีการดำเนินการวิจัยมี 3 ขั้นตอน
คือ (1) ใช้หลักการวิเคราะห์ ABC
เพื่อแบ่งกลุ่มหมึกพิมพ์
ได้ผลคือมีหมึกพิมพ์กลุ่ม A จำนวน 25 รายการ จากหมึกพิมพ์ทั้งหมด 135 รายการ
(2) ใช้ค่าสัมประสิทธิ์ของความแปรปรวน
เพื่อทดสอบความเหมาะสมของข้อมูลก่อนการหาปริมาณการสั่งซื้อที่ประหยัด
ได้ผลคือมีหมึกพิมพ์ 23 รายการที่สามารถนำมาหาปริมาณการสั่งซื้อที่ประหยัดได้
(3) คำนวณปริมาณการสั่งซื้อที่ประหยัด พัสดุคงคลังสำรอง และจุดสั่งซื้อใหม่ ของหมึกพิมพ์
ผลที่ได้จากการวิธีการควบคุมพัสดุคงคลังที่นำเสนอเพื่อทดแทนการใช้ประสบการณ์ของพนักงาน
"ทำให้ระดับพัสดุคงคลังลดลงจาก 4,191 กิโลกรัม เหลือ 2,751 กิโลกรัม"
"และเงินลงทุนในพัสดุคงคลังลดลงจาก 473,583 บาทต่อปี เหลือ 310,863 บาทต่อปี ลดลงได้ 162,720 บาทต่อปี หรือคิดเป็น 34.4%"
