sentences
งานวิจัยนี้มีวัตถุประสงค์เพื่อนำฮิวริสติกมาประยุกต์ใช้สำหรับการวางแผนการผลิตสำหรับผู้ผลิตชิ้นส่วนพลาสติก   ของอุปกรณ์ทางการแพทย์ ที่มีลักษณะกระบวนการผลิตเป็นแบบเครื่องจักรเดี่ยว
และมีเวลาในการปรับตั้งเครื่องจักรขึ้นอยู่กับลำดับงานก่อนหน้า
ซึ่งฮิวริสติกที่นำเสนอนี้มีวัตถุประสงค์เพื่อลดเวลาในการปรับตั้งเครื่องจักร
โดยที่ยังคงสามารถตอบสนองต่อความต้องการของลูกค้าได้ทันระยะเวลาการส่งมอบ
งานวิจัยนี้เริ่มต้นตั้งแต่การศึกษาและรวบรวมข้อมูลลักษณะสินค้า เงื่อนไขการผลิต และรายละเอียดชองงาน
จากนั้นทำการศึกษาวิธีการฮิวริสติกและนำเสนอวิธีการวางแผนการผลิตเพื่อให้สอดคล้องกับวัตถุประสงค์ที่ต้องการ
"ซึ่งงานวิจัยนี้ได้นำเสนอหลักการฮิวริสติกมาประยุกต์ใช้ในการวางแผนการผลิตโดยประยุกต์กฎการจ่ายงานต่าง ๆ ระหว่าง EDD (Earliest Due Date), SPT (Shortest Processing Time) และ CUC (Closet Unvisited City)"
สำหรับขั้นตอนถัดมาทำการทดสอบวิธีการวางแผนการผลิตดังกล่าว
และเปรียบเทียบผลลัพธ์กับวิธีการวางแผนการผลิตแบบ EDD (Earliest Due Date) ที่ใช้ในปัจจุบัน
โดยวัดจากเวลารวมในการปรับตั้งค่าเครื่องจักรในแต่ละเดือน ตั้งแต่เดือน มกราคม พ.ศ. 2562 จนถึง เดือน กรกฎาคม พ.ศ. 2564
จากผลของการวิจัยพบว่า วิธีการวางแผนการผลิตโดยประยุกต์ใช้หลักการฮิวริสติกที่นำเสนอ สามารถช่วยปรับปรุงวิธีการวางแผนการผลิตแบบ EDD (Earliest Due Date) ที่ใช้ในปัจจุบันได้
โดยสามารถลดเวลาในการปรับตั้งเครื่องจักร 36% โดยเฉลี่ย
