sentences
การจัดโครงการงานมงคลสมรสมีจุดประสงค์เพื่อวางแผนเตรียมการจัดงานมงคลสมรสให้เกิดขึ้น
เริ่มตั้งแต่การกำหนดวัน การทำการ์ดเชิญ การทำรายการชื่อแขก จนกระทั้งการแจกการ์ดเพื่อเชิญแขก
เนื่องจากการเตรียมการจัดงานมงคลสมรสมีกิจกรรมที่จะต้องวางแผนจัดการจำนวนมาก
การบริหารโครงการให้มีประสิทธิภาพจึงเข้ามาเป็นส่วนสำคัญที่ช่วยให้โครงการประสบความสำเร็จภายใต้ข้อจำกัดที่มีอยู่
และบรรลุตามวัตถุประสงค์ของโครงการที่ตั้งไว้
งานวิจัยนี้มีวัตถุประสงค์เพื่อศึกษาแนวทางการวางแผนการบริหารโครงการกิจกรรมงานมงคลสมรสให้เป็นระบบ
มีการกำหนดลำดับขั้นตอนกิจกรรมที่ชัดเจน
และสามารถวิเคราะห์กระบวนการการบริหารโครงการให้เสร็จตามแผนที่กำหนดของโครงการและเร่งงานบางงานที่สามารถเร่งได้เพื่อให้เสร็จเร็วขึ้นโดยประยุกต์ใช้เทคนิค PERT/CPM
โดยใช้โปรแกรมไมโครซอฟท์เอ็กเซล (Microsoft Excel)
ผลจากการวิเคราะห์พบว่าโครงการนี้มีระยะเวลาดำเนินโครงการทั้งสิ้น 178 วัน
"และค่าใช้จ่ายทั้งหมดเท่ากับ 734,858 บาท"
จากนั้นจึงทำการเร่งโครงการให้แล้วเสร็จเร็วขึ้น
โดยสามารถเร่งโครงการการวางแผนจัดกิจกรรมงานมงคลสมรสได้ทั้งสิ้น 3 วัน
"โดยเสียค่าใช้จ่ายในการเร่งโครงการทั้งหมด 5,000 บาท"
ซึ่งส่งผลทำให้ระยะเวลาวิกฤตเดิม 176 วัน ลดลงเหลือ 173 วัน
