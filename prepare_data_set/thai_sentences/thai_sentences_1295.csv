sentences
ผนังก่ออิฐที่บรรจุในโครงข้อแข็งคอนกรีตเสริมเหล็กจะมีผลกระทบต่อพฤติกรรมการรับแรงด้านข้างของโครงสร้าง
แต่งานวิจัยเกี่ยวกับพฤติกรรมการรับแรงอัดของผนังก่ออิฐในประเทศไทยยังมีน้อย
การศึกษานี้จึงมีวัตถุประสงค์ที่จะทำการศึกษาโดยทำการทดสอบให้แรงอัดกับตัวอย่างผนังก่ออิฐ
ตัวอย่างมีขนาดความกว้างและความสูง 760x760 มม.2
โดยใช้ก้อนอิฐที่มีขนาด 65x160x40 มม.3 ซึ่งเป็นวัสดุที่ใช้ทั่วไปในการก่อสร้างอาคาร
การทดสอบจะให้แรงอัดกระทำกับตัวอย่างผนังก่ออิฐโดยที่แนวแรงอัดทำมุม 0 15 30 45 60 75 และ 90 องศา กับแนวการก่ออิฐ
ผลการทดสอบชี้ให้เห็นว่ามุมระหว่างแนวแรงอัดกับแนวการก่ออิฐมีผลต่อกำลังอัดและลักษณะการวิบัติอย่างมีนัยสำคัญ
เกณฑ์การวิบัติของผนังก่ออิฐและการสร้างความสัมพันธ์ระหว่างความเค้นและความเครียดของของผนังก่ออิฐในการรับแรงอัดได้เสนอไว้โดยใช้ข้อมูลการทดสอบ
