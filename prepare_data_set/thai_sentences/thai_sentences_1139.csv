sentences
บทความนี้มีวัตถุประสงค์เพื่อการศึกษารูปแบบของหลังคาโรงเรือนที่มีผลต่อการไหลเวียนของอากาศภายในโรงเรือนเปิดดอกเห็ดหลินจือ
โดยใช้พลศาสตร์ของไหลเชิงคำนวณในการวิเคราะห์การไหลในสถาวะคงตัวของการกระจายอุณหภูมิและความเร็วของอากาศภายในโรงเรือนจำนวน 5 ชนิดได้แก่ หลังคาแบน หลังคาเพิงหมาแหงน หลังคาแบบผีเสื้อ หลังคาแบบหน้าจั่ว และหลังคาแบบหน้าจั่วสองชั้น
ซึ่งในโรงเรือนบรรจุก้อนเชื้อเห็ดได้ 520 ก้อน
ผลของการศึกษาแสดงให้เห็นว่าโรงเรือนที่มีหลังคาแบบหลังคาแบน หลังคาเพิงหมาแหงน หลังคาแบบผีเสื้อ หลังคาแบบหน้าจั่ว และหลังคาแบบหน้าจั่วสองชั้น มีความเร็วของอากาศที่ไหลภายในโรงเรือนเฉลี่ยเท่ากับ 4.39x10-9 m/s 5.28x10-11 m/s 9.95x10-8 m/s 3.75x10-10 m/s และ 3.66x10-9 m/s ตามลำดับ
และมีอุณหภูมิเฉลี่ยเท่ากับ 302.363 K 302.337 K 302.209 K 302.517 K และ 302.015 K ตามลำดับ
