sentences
การศึกษานี้มีวัตถุประสงค์เพื่อศึกษาความพร้อมด้านเทคโนโลยีของลูกค้าธุรกิจ SMEs ส่งผลต่อการตัดสินใจซื้อผลิตภัณฑ์ผ่านช่องทางออนไลน์
โดยประยุกต์ใช้ดัชนีความพร้อมด้านเทคโนโลยี (Technology Readiness Index: TRI) ข้อมูลเชิงประจักษ์ที่ได้จากการเก็บแบบสอบถามด้วยวิธีการสุ่มตัวอย่างแบบง่าย จำนวน 410 คน
จากลูกค้าที่เคยซื้อผลิตภัณฑ์ในเขตพื้นที่จังหวัดมหาสารคาม และในพื้นที่ใกล้เคียง
จะนำมาวิเคราะห์องค์ประกอบเชิงยืนยัน (Confirmatory factor analysis)
เพื่อจัดกลุ่มและหาความสอดคล้องของข้อมูล
โดยพิจารณานัยสำคัญทางสถิติระดับ 0.1
"ผลการศึกษาพบว่า โมเดลองค์ประกอบเชิงยืนยันมีความเหมาะสม ที่ค่าพารามิเตอร์ CMIN-ρ=0.471, CMIN/df=1.004, GFI=0.961, และ RMSEA=0.003"
ส่วนผลของการวิเคราะห์การถดถอยพหุคูณ (Multiple Regression Analysis)
พบว่า ตัวแปรการมองโลกในแง่ดีที่เกี่ยวกับเทคโนโลยี (Optimism) และ ความมีนวัตกรรม (Innovativeness) ส่งผลเชิงบวก
ส่วนตัวแปรความรู้สึกไม่ปลอดภัยในการใช้เทคโนโลยี (Insecurity) ส่งผลเชิงลบต่อการตัดสินใจซื้อผลิตภัณฑ์ผ่านช่องทางออนไลน์อย่างมีนัยสำคัญทางสถิติ
โดยมีค่า r2 เท่ากับ 0.314
ดังนั้นงานวิจัยนี้จึงสรุปได้ว่า
ลูกค้าในธุรกิจ SMEs นี้มีความพร้อมในการสั่งซื้อผลิตภัณฑ์ผ่านช่องทางออนไลน์
เนื่องจากมีมุมมองที่เป็นบวกเกี่ยวกับด้านเทคโนโลยี
แต่อย่างไรก็ตามถ้าลูกค้ามีความกังวลใจเกี่ยวกับความปลอดภัยในการทำธุรกรรมการเงินก็จะทำให้การปรับเปลี่ยนวิธีการสั่งซื้อมาเป็นผ่านช่องทางออนไลน์ได้ยากขึ้น
