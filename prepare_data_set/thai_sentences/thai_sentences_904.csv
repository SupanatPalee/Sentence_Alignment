sentences
งานวิจัยนี้มีวัตถุประสงค์เพื่อทำการประเมินประสิทธิภาพพลังงานของอาคารสถาบันการเรียนรู้ตลอดชีวิต มหาวิทยาลัยราชภัฏเชียงราย
โดยสำรวจเก็บข้อมูลโครงสร้างอาคาร ระบบไฟฟ้าแสงสว่าง ระบบปรับอากาศ และอุปกรณ์เครื่องใช้ไฟฟ้า
และทำการวิเคราะห์ข้อมูลด้วยโปรแกรมประเมินประสิทธิภาพพลังงานของอาคาร (Building Energy Code)
จากนั้นทำการวิเคราะห์            แนวทางการปรับปรุงอาคารให้มีการใช้พลังงานสุทธิเป็นศูนย์ (Net Zero Energy Building)
จากผลการประเมิน พบว่า ระบบกรอบอาคารมีค่าการถ่ายเทความร้อนรวมของผนังด้านนอก (OTTV) ไม่ผ่านเกณฑ์มาตรฐาน
และค่าการถ่ายเทความร้อนรวมของหลังคาอาคาร (RTTV)  ผ่านเกณฑ์มาตรฐาน
ส่วนระบบไฟฟ้าแสงสว่าง ระบบปรับอากาศ และการใช้พลังงานรวม ผ่านเกณฑ์มาตรฐานตามข้อกำหนดโปรแกรมประเมินประสิทธิภาพพลังงานของอาคาร
จากนั้นศึกษาแนวทางแก้ไขประสิทธิภาพพลังงานของอาคาร
โดยกำหนด 2 สถานการณ์ คือ   สถานการณ์ที่
1
การเพิ่มประสิทธิภาพของกรอบอาคาร
โดยการเพิ่มฉนวนที่ผนัง และเปลี่ยนกระจกเป็นกระจกประหยัดพลังงาน
พบว่า
ผลประเมินระบบกรอบอาคารค่าการถ่ายเทความร้อนรวมของผนังด้านนอก (OTTV) ผ่านเกณฑ์มาตรฐาน และสถานการณ์ที่
2 การเลือกใช้เทคโนโลยีพลังงานทดแทนโดยการติดตั้งระบบผลิตไฟฟ้าพลังงานแสงอาทิตย์บนหลังคา ขนาด 20 kWp กำลังการผลิตฟ้าได้สูงสุด 100 หน่วยต่อวัน สามารถทดแทนการพลังงานไฟฟ้าของอาคารสถาบันการเรียนรู้ตลอดชีวิต มหาวิทยาลัยราชภัฏเชียงรายทั้งหมด
ทำให้การใช้พลังงานสุทธิเป็นศูนย์ สามารถเป็นต้นแบบอาคารพลังงานสุทธิเป็นศูนย์ของมหาวิทยาลัยราชภัฏเชียงราย
เพื่อเตรียมความพร้อมเข้าสู่มหาวิทยาลัยสีเขียว
