sentences
"พฤติกรรมแรงดันน้ำแทรกตัว (Hydraulic fracturing, HF) ในเขื่อนดินเพื่อนำไปสู่การจัดทำฐานความรู้ในระบบผู้เชี่ยวชาญ ศึกษาจากเขื่อนดินช่องเขาขาด (Dike 4) ของเขื่อนสิริกิติ์ ตั้งอยู่บนธรณีวิทยาเป็นหินแปรและหินตะกอนกึ่งแปร"
มีการแทรกตัวของหินอัคนีทำให้หินส่วนใหญ่เกิดการคดโค้ง (Foliation)
ได้จำลองธรณีวิทยาและวิเคราะห์ไฟไนท์อิลิเมนต์
พบว่า รอยคดโค้งมีอิทธิพลต่อ HF
เนื่องจากเป็นจุดที่มีการเปลี่ยนความลาดชั้นอย่างรวดเร็วส่งผลให้เกิด Arching effect
ในกรณีศึกษาพฤติกรรม HF เริ่มเกิดเมื่อน้ำในอ่างเก็บน้ำที่ระดับ+148 ม.รทก ตำแหน่งและพื้นที่เกิด HF สัมพันธ์กับระดับน้ำในอ่าง  สอดคล้องกับค่าแรงดันน้ำที่วัดได้จาก Piezometer ที่ติดตั้งไว้ในชั้น Phyllite มีการตอบสนองเมื่อความสูงน้ำในอ่าง อยู่ระหว่าง +148 ถึง +149 ม.รทก. แสดงว่าน้ำสามารถแทรกตัวผ่านรอยแตกได้ง่าย
"เมื่อใช้ Pressure ratio (PR) ณ ตำแหน่งที่เกิด เป็นค่าบ่งชี้ความรุนแรงของการเปิดอ้ารอยแตกขณะเกิด HF อาจจำแนกได้ 4 ระดับ Very likely, likely, unlikely และ very unlikely มีค่าโอกาสเกิด 1.0-0.8, 0.8-0.6, 0.6-0.3 และ 0.3-0.0 ตามลำดับ"
"นอกจากนี้ใช้ข้อมูลรูปร่างทางกายภาพของ Foliation ความสูงเขื่อน ความสูงน้ำที่เก็บกัก และโมดูลัสความยืดหยุ่นของวัสดุฐานราก สร้าง “ดัชนีการเกิดพฤติกรรมแรงดันน้ำแทรกตัว (HFI)” ได้ 4 ระดับเช่นกัน เท่ากับ 4.0-2.5, 2.5-1.0, 1.0-0.25 และ 0.25-0.0 ตามลำดับ ความถูกต้องของระบบได้ทดสอบและเปรียบเทียบกับเขื่อน Teton"
พบว่าสามารถระบุรูปแบบที่มีความสอดคล้องกับเหตุการณ์ในอดีตที่ตรวจพบว่าพิบัติจาก HF อย่างชัดเจน
เมื่อนำเอาความรู้ดังกล่าวสร้างเป็นแผนผังการวินิจฉัยก็สามารถตรวจสอบได้สามลักษณะคือจากข้อมูลทางธรณีวิทยา  ข้อมูลทางอัตราส่วนความดันน้ำ (PR) และข้อมูลดัชนีการเกิด Hydraulic fracturing (HFI)
หากข้อวินิจฉัยทั้งสามสอดคล้องกันก็มีความเสี่ยงในการเกิด Hydraulic fracturing สูงมาก
