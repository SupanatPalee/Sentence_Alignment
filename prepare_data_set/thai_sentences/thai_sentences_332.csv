sentences
บทความนี้มีวัตถุประสงค์เพื่อศึกษาประสิทธิภาพการกำจัดความขุ่นในกระบวนการตกตะกอนในระบบผลิตน้ำประปา โดยถังตกตะกอนชนิดชั้นตะกอน โดยการควบคุมอัตราการเติมสารตกตะกอน
ผลการทดลองถูกเปรียบเทียบระหว่างการเติมและไม่เติมคลอรีนแบบขั้นต้นต่อประสิทธิภาพการกำจัดความขุ่นของถังตกตะกอน
ผลการทดลองพบว่า การเติมคลอรีนแบบขั้นต้นมีผลต่อการกำจัดความขุ่นในกระบวนการตกตะกอนอย่างมีนัยสำคัญ
การเติมคลอรีนแบบขั้นต้นจะสามารถกำจัดความขุ่นได้มากกว่าการไม่เติมคลอรีนแบบขั้นต้น
การเติมคลอรีนแบบขั้นต้นสามารถกำจัดความขุ่นเฉลี่ย 86.3% ±1.7%
และการไม่เติมคลอรีนแบบขั้นต้นสามารถกำจัดความขุ่นเฉลี่ย 81.5% ±2.8%
เพราะว่าการเติมคลอรีนแบบขั้นต้นจะลดค่า pH ของน้ำหลังจากการตกตะกอนได้มากกว่าการไม่เติมคลอรีนแบบขั้นต้น
การเพิ่มขึ้นของปริมาณคลอรีนอิสระคงเหลือของน้ำหลังการตกตะกอนและส่งผลให้เพิ่มประสิทธิภาพการกำจัดความขุ่น ในความสัมพันธ์แบบโพลิโนเมียล
โดยที่อัตราการจ่ายสารส้ม 18 มิลลิกรัม/ลิตร
ปริมาณคลอรีนอิสระคงเหลือของน้ำหลังการตกตะกอนที่เหมาะสมอยู่ในช่วง 0.12-0.16 มิลลิกรัม/ลิตร
โดยพิจารณาจากประสิทธิภาพการกำจัดความขุ่นสูงที่สุด
ซึ่งสามารถเพิ่มประสิทธิภาพการกำจัดความขุ่นโดยเฉลี่ย 2.7% ±1%
