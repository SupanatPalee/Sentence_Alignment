sentences
การวิจัยครั้งนี้มีวัตถุประสงค์เพื่อเปรียบเทียบประสิทธิภาพของเซลล์ตะกอนเร่งในรูปแบบเซลล์อิสระ (FC) เซลล์ยึดเกาะ (AC) และเซลล์ดักติด (EC) ในการบำบัดน้ำเสียสังเคราะห์ปนเปื้อนเตตราไซคลีน
น้ำเสียสังเคราะห์มีซีโอดี 270.33±6.64 mg/L และเตตราไซคลีน 9.25±0.08 mg/L
การทดลองนี้ทดสอบในระบบบำบัดรูปแบบกะที่เติมอากาศเป็นเวลา 72 h
ผลการศึกษาพบว่าทุกชุดทดลองสามารถกำจัด COD อย่างรวดเร็วในเวลา 24 h (ร้อยละ 36.95 68.97 และ 83.77 ในชุด FC  AC และ EC ตามลำดับ)
จากนั้นอัตราการกำจัดซีโอดีคงที่ และผลการกำจัดเตตราไซคลีน ร้อยละ 10.36 30.20 และ 36.33 (ชุด FC AC และ EC ตามลำดับ)
เนื่องจากเป็นการบำบัดทางชีวภาพโดยใช้จุลินทรีย์
ทำให้จุลินทรีย์ต้องใช้เวลาในการบำบัด
และเมื่อเปรียบเทียบประสิทธิภาพของเซลล์ตะกอนเร่งในรูปแบบ FC AC และ EC พบว่า
ประสิทธิภาพการกำจัดซีโอดีและเตตราไซคลีนสูงที่สุดคือ เซลล์ตะกอนเร่งในรูปแบบ EC
การดักติดเซลล์ช่วยป้องกันการยับยั้งการทำงานของจุลินทรีย์   จากเตตราไซคลีน และแบเรียมแอลจิเนตยังช่วยดูดซับสารอินทรีย์
ส่วนการติดตามความเป็นกรด-เบส
พบว่า
ความเป็นกรด-เบสอยู่ในช่วง 7.02-8.31 ซึ่งเป็นช่วงที่จุลินทรีย์ในน้ำเสียเจริญเติบโตได้ และค่าของแข็งแขวนลอยเพิ่มขึ้นในทุกชุดการทดลอง
ซึ่งชุดทดลองเซลล์อิสระมีของแข็งแขวนลอยสูงที่สุด
ผลการศึกษานี้ชี้ให้เห็นว่าเซลล์ดักติดมีความเป็นไปได้ในการประยุกต์ใช้ในการบำบัดน้ำเสียที่มีเตตราไซคลีน ปนเปื้อนในน้ำเสียในอนาคต
