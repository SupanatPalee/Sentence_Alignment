sentences
งานวิจัยนี้เสนอวิธีการจัดตารางการผลิตของกระบวนการผลิตชิ้นส่วนยานยนต์แห่งหนึ่งที่มีลักษณะเป็นการผลิตแบบตามงาน ฮิวริสติกแบบกำหนดการเชิงเส้นจำนวนเต็มผสมถูกออกแบบให้มีการแบ่งงานที่ต้องการจัดตารางการผลิตที่มีจำนวนมากออกเป็นกลุ่มย่อย
แล้วสร้างตารางการผลิตของกลุ่มย่อยจากแบบจำลองกำหนดการเชิงเส้นจำนวนเต็มผสม
หากไม่มีงานสายเกิดขึ้นจะสร้างตารางที่มีจุดประสงค์ให้เวลาปิดงานของระบบต่ำที่สุด
แต่หากมีงานสายเกิดขึ้นจะสร้างตารางที่มีจุดประสงค์ให้ผลรวมแบบถ่วงน้ำหนักของเวลาปิดงานของระบบและเวลาสายสูงสุดของทุกงานต่ำที่สุดเพื่อลดเวลาการทำงานล่วงเวลาในการผลิตงานที่เสร็จไม่ทันตามกำหนด
ตารางการผลิตของกลุ่มย่อยจะถูกนำมารวมกันให้เป็นตารางการผลิตสำหรับใช้งาน
ผลการวิจัยจากการเปรียบเทียบกับวิธีการเดิมด้วยปัญหาจริงและจำลองรวม 15 ปัญหา พบว่าวิธีที่เสนอสามารถลดเวลาปิดงานลงได้เฉลี่ยร้อยละ 4.2
และลดเวลาสายสูงสุดลงได้เฉลี่ยร้อยละ 22.6
