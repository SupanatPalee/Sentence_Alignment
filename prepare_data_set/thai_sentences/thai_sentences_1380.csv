sentences
บทความนี้ได้นำเสนอตัวกรองปรับตัวได้แบบสไปลน์ด้วยอัลกอริธึมกำลังสองเฉลี่ยน้อยที่สุดแบบบรรทัดฐาน
โดยตัวกรองแบบปรับตัวได้ที่นำเสนอนั้นเป็นการปรับปรุงและพัฒนาอัลกอริธึมให้สัมประสิทธ์ของตัวกรองลู่เข้าค่าที่เหมาะที่สุด
โดยได้อธิบายทฤษฎีพื้นฐานของตัวกรองปรับตัวได้แบบสไปลน์ และการออกแบบอัลกอริธึมกำลังสองเฉลี่ยน้อยที่สุดแบบบรรทัดฐานที่ปรับตัวได้
รวมถึงการใช้อัลกอริธึมค่าเฉลี่ยปรับตัวได้สำหรับการหาค่าสเต็ปไซส์ที่สามารถปรับตัวได้
ผลที่ได้จากการจำลองแสดงได้ว่าตัวกรองปรับตัวได้แบบสไปลน์ด้วยอัลกอริธึมค่าเฉลี่ยกำลังสองน้อยที่สุดแบบบรรทัดฐาน สามารถปรับตัวแล้วลู่เข้าสู่ค่าคงที่ในสภาวะคงตัวอย่างรวดเร็ว
เมื่อทำการเปรียบเทียบข้อผิดพลาดของตัวกรองปรับตัวได้แบบสไปลน์ด้วยอัลกอริธึมกำลังสองน้อยที่สุดกับอัลกอริธึมกำลังสองเฉลี่ยน้อยที่สุดแบบบรรทัดฐาน
พบว่า ตัวกรองปรับตัวได้แบบสไปลน์ด้วยอัลกอริธึมกำลังสองเฉลี่ยน้อยที่สุดแบบบรรทัดฐานสำหรับตัวแปรสเต็ปไซส์ชนิดปรับตัวได้จะอัตราการผิดพลาดลู่เข้าสู่สภาวะคงตัวเร็วกว่าอัลกอริธึมกำลังสองเฉลี่ยน้อยที่สุด
