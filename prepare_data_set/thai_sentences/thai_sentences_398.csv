sentences
รายงานวิจัยฉบับนี้นำเสนอผลกระทบของความหนืดของเลือดและพื้นที่หน้าตัดการไหลที่มีต่อพฤติกรรมการไหลของเลือดภายในหลอดเลือดแดงรวมถึงพฤติกรรมทางกลที่เกิดขึ้นกับหลอดเลือดโดยการใช้ระเบียบวิธีเชิงตัวเลข
"และพิจารณาการไหลของเลือดแบบนิวโตเนียนผ่านพื้นที่หน้าตัดการไหลหลอดเลือดที่ 50%, 30% และ 15% นอกจากนี้ยังทำการเปรียบเทียบผลกระทบของความหนืดของเลือดที่เปลี่ยนแปลงในกรณีผู้ป่วยโรคเบาหวานกับบุคคลปกติ"
ตัวแปรที่ทำการศึกษา ได้แก่ สนามความเร็ว สนามความดัน และอัตราเฉือนของเลือดภายในหลอดเลือดแดงตลอดจนความเค้นรวมที่ผนังหลอดเลือดแดง
เมื่อพิจารณาจากอัตราเฉือนของเลือดภายในหลอดเลือดที่ตำแหน่งก่อนเกิดการตีบ
พบว่าการลดพื้นที่หน้าตัดการไหลจาก 50% เป็น 15%
ส่งผลให้มีโอกาสเกิดการไหลอุดตันเพิ่มขึ้น 20 %
นอกจากนี้ความดันภายในหลอดเลือดยังเพิ่มขึ้น 4 เท่าอีกด้วย
สำหรับการตรวจสอบความถูกต้องของแบบจำลองทางคณิตศาสตร์ได้ทำการเปรียบเทียบสนามความเร็วและพฤติกรรมการไหลในหลอดเลือดที่ได้รับการบายพาสจากโมเดลงานวิจัยที่เกี่ยวข้อง
ซึ่งพบว่าทั้งผลลัพธ์เชิงตัวเลขและพฤติกรรมการไหลมีความใกล้เคียงและสอดคล้องกันเป็นอย่างดี
