sentences
บทความนี้มีวัตถุประสงค์เพื่อนำเสนอผลการนำดินตะกอนที่เหลือจากกระบวนการผลิตไฟฟ้ามาพัฒนาเป็นวัสดุก่อสร้างใช้ประโยชน์ในชุมชน
จากการศึกษาคุณสมบัติทางเคมีของดินตะกอนเหลือทิ้ง
และวิเคราะห์ด้วยเทคนิค X-Ray Fluorescence (XRF) พบว่า มีปริมาณซิลิกอนไดออกไซด์และอะลูมินาไตรออกไซด์ค่อนข้างมาก
ซึ่งเป็นคุณสมบัติปอซโซลานที่สามารถนำมาผสมกับปูนซีเมนต์และเถ้าถ่านหิน
เพื่อเพิ่มความแข็งแรงให้กับอิฐบล็อกประสานได้
จากการทดสอบส่วนผสม 9 สูตร พบว่าสูตรผสมดินตะกอน (Sludge) : เถ้าถ่านหิน (FA) : ปูนซีเมนต์ (OPC) เท่ากับ 50 : 50 : 10 ที่อายุการบ่ม 28 วัน ให้ค่ากำลังอัดสูงสุดเท่ากับ 27.75 กิโลกรัมต่อตารางเซนติเมตร
และมีค่าดูดกลืนน้ำน้อยกว่าร้อยละ 14
ซึ่งมีคุณสมบัติที่เหมาะสม ที่สามารถนำไปผลิตเป็นอิฐบล็อกดินตะกอนชนิดที่ไม่รับน้ำหนักได้
จากการนำส่วนผสมนี้ไปผลิตเป็นอิฐบล็อกดินตะกอนขนาดมาตรฐาน กว้าง x ยาว x สูง เท่ากับ 10 x 20 x 10 เซนติเมตร ต้นทุนการผลิตต่ำกว่า 10 บาทต่อก้อน
โครงการได้นำอิฐบล็อกดินตะกอนไปใช้ประโยชน์ในพื้นที่ชุมชน จำนวน 3
พื้นที่ใกล้เคียงกับโรงไฟฟ้า
พบว่าได้รับความร่วมมือและตอบรับจากชุมชนต่างๆ เป็นอย่างดี
