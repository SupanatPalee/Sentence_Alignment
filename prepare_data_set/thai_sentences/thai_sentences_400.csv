sentences
งานวิจัยนี้มีวัตถุประสงค์เพื่อลดปริมาณของเสียจากกระบวนการผลิตกล่องกระดาษลูกฟูก
โดยใช้หลักเทคนิควิศวกรรมอุตสาหการในการวิเคราะห์หาสาเหตุและปัจจัยต่าง ๆ ที่ก่อให้เกิดความเสียหายของกล่องกระดาษลูกฟูก
และใช้การทดลองพื้นผิวตอบสนอง
เพื่อทดลองหาปัจจัยที่มีผลต่อของเสียประเภทกระดาษกรอบที่เป็นประเภทของเสียที่สูงที่สุด
โดย กำหนดค่าทั้ง 3 ปัจจัยในการตั้งค่าของเครื่อง Corrugator คือ (1) ความเร็วเครื่องจักร ที่ช่วง 170 - 190 เมตรต่อนาที
(2) ระยะห่างช่องว่างกาว ที่ช่วง 370 - 400 ไมครอน และ (3) กาวที่เครื่องจักร ที่ช่วง 380 - 390 ไมครอน ที่ระดับนัยสำคัญที่ 0.05
ผลการวิเคราะห์พบว่าปัจจัยที่ผลต่อปริมาณของเสียที่เกิดขึ้นที่แผนกผลิตกระดาษลูกฟูก ได้แก่ ความเร็วและระยะห่างช่องว่างกาว
"โดยมีระดับที่เหมาะสมในการตั้งค่าเครื่อง Corrugator ในการผลิตกระดาษลูกฟูก คือ ความเร็วเครื่องจักร  ที่ 190 เมตรต่อนาที, ระยะห่างช่องว่างกาว  ที่ 393 ไมครอน และ"
กาวที่เครื่องจักร  ที่ 385 ไมครอน จะสามารถให้ค่า ความต้านทานแรงดันทะลุ สูงสุดเท่ากับ 103.27 kg.f/cm2  และสามารถลดปริมาณของเสียประเภทกระดาษกรอบ จากเดิมก่อนการปรับปรุงเฉลี่ยร้อยละ 5.86  และผลการปรับปรุง
ด้วยการใช้เทคนิคการทดลองพื้นผิวตอบสนอง แบบ Box-Behnken
พบว่าของเสียประเภทกระดาษกรอบทำให้ของเสียดังกล่าวลดเหลือร้อยละ 1.83
ดังนั้นทำให้ภาพรวมของปริมาณของเสียในช่วงก่อนปรับปรุงเฉลี่ยอยู่ที่ร้อยละ 7.33
ซึ่งการลดของเสียประเภทกระดาษกรอบทำให้ของเสียในภาพรวม ลดลงเหลือร้อยละ 3.28
ซึ่งทำให้บริษัทกรณีศึกษาจึงสามารถควบคุมปริมาณของเสียที่ไม่ให้เกินเกณฑ์ร้อยละ 4.5 ตามที่กำหนดไว้
