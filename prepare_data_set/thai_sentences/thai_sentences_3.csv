sentences
ในปัจจุบันการซื้อขายสัญญาแลกเปลี่ยนคริปโทเคอร์เรนซีของนักลงทุนยังคงประสบปัญหาเกิดความเสี่ยงในการล้มละลายจากการลงทุน
การวิจัยครั้งนี้จึงมีวัตถุประสงค์เพื่อสร้างอัลกอริทึมสำหรับการทำนายจุดซื้อขายเชิงมิติชี้วัดที่หลากหลาย
พัฒนาโปรแกรมคอมพิวเตอร์สำหรับสร้างกลยุทธ์การซื้อขาย สร้างระบบอัตโนมัติเพื่อการซื้อขายสัญญาแลกเปลี่ยนคริปโทเคอร์เรนซี
และวัดประสิทธิภาพด้านการเงินของระบบอัตโนมัติเพื่อการซื้อขาย
การวัดประสิทธิภาพด้านการเงินแบ่งเป็น 2 ส่วน คือ การทดสอบแบบย้อนหลัง (backward test) ซึ่งเป็นการทดสอบข้อมูลย้อนหลัง
โดยกำหนดระยะเวลาในการทดสอบประสิทธิภาพเป็นระยะเวลา 3 เดือน และการทดสอบแบบไปข้างหน้า (forward test) ซึ่งเป็นการทดสอบโดยการใช้ข้อมูลการซื้อขายจริงเป็นปัจจุบันขณะที่ทดสอบ
โดยกำหนดระยะเวลาในการทดสอบประสิทธิภาพเป็นระยะเวลา 3 เดือน รวมระยะเวลาทดสอบทั้งหมด 6 เดือน
ผลการศึกษาพบว่า การจำลองการทดสอบทั้งการทดสอบแบบย้อนหลังและการทดสอบแบบไปข้างหน้าสามารถทำกำไรต่อ 3 เดือน ได้ในระดับสูงถึงร้อยละ 130 และ 140 ตามลำดับ
และมีค่าความแม่นยำโดยรวมเท่ากับร้อยละ 72.00 และ 80.39 ตามลำดับ
แสดงให้เห็นว่าการลงทุนด้วยระบบอัตโนมัติเพื่อการซื้อขายสัญญาแลกเปลี่ยนคริปโทเคอร์เรนซีโดยใช้อัลกอริทึมการทำนายจุดซื้อขายเชิงมิติชี้วัดที่หลากหลายสามารถสร้างผลตอบแทนได้มากกว่านักลงในทุนตลาด
