sentences
บทความนี้กล่าวเกี่ยวกับงานวิจัยเรื่องการจําลองผลกระทบจากโทรศัพท์เคลื่อนที่ต่อศีรษะและสมองของมนุษย์
โดยการใช้ตัวแปร สามตัว ประกอบด้วยคุณสมบัติทางไฟฟ้า มวลเนื้อเยื่อเฉลี่ยของศีรษะและสมองและความถี่ของคลื่นแม่เหล็กไฟฟ้าจากโทรศัพท์
ผลลัพธ์ของการจําลองนี้ถูกวัดโดยค่าอัตราการดูดซับพลังงานจําเพาะ (Specific Absorption Rate: SAR) ค่าความหนาแน่น พลังงานสูญเสียในศีรษะมนุษย์ และรูปแบบการแผ่พลังงานจากโทรศัพท์เคลื่อนที่
งานวิจัยนี้จําลองโดยใช้แบบจําลองศีรษะแบบ Flat Specific Anthropomorphic Mannequin (SAM) ร่วมกับโทรศัพท์เคลื่อนที่ตามมาตรฐาน IEEE
วิธีที่ใช้ในการจําลองนี้มี สองวิธีได้แก่ Perfect Boundary Approximation (PBA) และ Thin Sheet Technique (TST) สําหรับการแบ่งเมช ร่วมกับ ระเบียบวิธีผลต่างสืบเนื่องในโดเมนเวลาสําหรับการวิเคราะห์เชิงตัวเลข
ผลการวิจัยพบว่าค่า SAR ในทุกเงื่อนไขการจําลองอยู่ ในช่วง 0.013-9.95 วัตต์ต่อกิโลกรัม
ประการที่สองมีความสัมพันธ์ในทางบวกระหว่างค่า SAR กับมวลเนื้อเยื่อเฉลี่ยและความถี่ ประการที่สามพื้นที่ค่า SAR อันเนื่องมาจากความถี่ 1800 MHz นั้นแคบที่สุดเพราะมี Main lobe direction เท่ากับ -60 องศา และสุดท้ายค่าความหนาแน่นพลังงานสูญเสียแปรผกผันกับค่าความถี่
