sentences
งานวิจัยฉบับนี้นำเสนอการวิเคราะห์ประสิทธิภาพของเครื่องบรรจุน้ำดื่มอัตโนมัติต้นทุนต่ำแบบหัวจ่ายเดียวที่ควบคุมการทำงานด้วยโปรแกรมเมเบิลลอจิกคอนโทรลเลอร์
ซึ่งโปรแกรมเมเบิลลอจิกคอนโทรลเลอร์ถูกใช้ควบคุมการทำงานมอเตอร์ไฟฟ้ากระแสตรงและควบคุมสเต็ปมอเตอร์ของตัวเครื่องบรรจุน้ำดื่มอัตโนมัติ
โดยมีหลักการทำงานเป็นขั้นตอนดังนี้
1) เมื่อนำขวดน้ำวางที่สายพานลำเลียง
สายพานลำเลียงจะส่งขวดไปยังจุดบรรจุน้ำ
2) เมื่อบรรจุน้ำจนถึงปริมาตรที่เหมาะสมจะย้ายขวดน้ำจากจุดบรรจุน้ำไปยังจุดปิดขันฝาโดยใช้การหมุนจากสเต็ปมอเตอร์
3) ขั้นตอนการปิดฝาขวดน้ำดื่ม
ทำการขันฝาขวดด้วยมอเตอร์ไฟฟ้ากระแสตรงและกระบอกลม
โดยมีเซนเซอร์สั่งการให้กระบอกลมดันลงมาปิดฝาและมอเตอร์ไฟฟ้ากระแสตรงหมุนเพื่อทำการปิดฝาให้เข้าเกลียว
และ
4)
เมื่อปิดฝาเสร็จสเต็ปมอเตอร์หมุนเพื่อนำตัวขวดน้ำที่ปิดแล้วไปที่สายพานลำเลียงขาออก ทำการทดสอบประสิทธิภาพการทำงานของเครื่องบรรจุน้ำดื่มอัตโนมัติ มาตรฐานการวิเคราะห์ทางสถิติ (analytical statistics) ถูกนำมาประยุกต์ใช้สำหรับการวิเคราะห์ผลการทดสอบของเครื่องบรรจุน้ำดื่มอัตโนมัติ
โดยทำการทดสอบทั้งหมด 30 ครั้ง ประกอบด้วย 3 ค่า คือ
การหาค่าเฉลี่ยของปริมาณน้ำดื่มที่บรรจุได้อยู่ที่ 597.27 มิลลิลิตร ค่าเบี่ยงเบนมาตรฐาน (SD) อยู่ที่ 2.87 และคารากที่สองของค่าความคลาดเคลื่อนกำลังสอง (RMSE) มีค่า 1.95 แปลผลว่าเครื่องบรรจุน้ำคลาดเคลื่อนอยู่ที่ ± 1.95 มีผลการทดสอบหารอบเวลาการผลิตที่เหมาะสมอยู่ที่ 12 นาที และอัตราการบรรจุน้ำพบว่าสามารถบรรจุน้ำได้เฉลี่ย 8 ขวดต่อนาที
ผลด้านการใช้พลังงานไฟฟ้าพบว่าใช้กำลังไฟฟ้าสูงสุด 32.1 วัตต์
โดยใช้พลังงานต่อการทำงาน 1 ขวดเท่ากับ 0.6 วัตต์ชั่วโมง
เครื่องบรรจุน้ำดื่มอัตโนมัติที่ได้สร้างขึ้นมีอัตราการเดินเครื่องร้อยละ 99 ค่าประสิทธิภาพการเดินเครื่องร้อยละ 100 อัตราคุณภาพร้อยละ 88.89 และค่าประสิทธิผลโดยรวมของเครื่องจักร (Overall Equipment Effectiveness) อยู่ที่ร้อยละ 88.00
เมื่อเทียบกับเครื่องจักรในอุตสาหกรรมโดยทั่วไปถือว่าเครื่องบรรจุน้ำดื่มอัตโนมัติมีประสิทธิผลโดยรวมในระดับดี และในส่วนของต้นทุนในการสร้างเครื่องพบว่ามีราคาต่ำกว่าราคาขายบนท้องตลาด
