sentences
บทความนี้นำเสนอการวิเคราะห์การเสียรูปขนาดใหญ่ของโครงสร้างโดมรูปทรงห่วงยางที่มีความหนาแปรเปลี่ยนรับแรงดันภายนอกโดยใช้ทฤษฎีเรขาคณิตเชิงอนุพันธ์
การนิยามค่าพลังงานความเครียดเนื่องจากผลของเมมเบรนและแรงดัดจะสามารถนิยามได้ในเทอมขององค์ประกอบเมตริกซ์เทนเซอร์และเมตริกซ์ความโค้ง
การสร้างฟังก์ชันพลังงานของระบบโครงสร้างโดมรูปทรงห่วงยางรับแรงดันภายนอกจะอาศัยหลักการของงานเสมือนและเขียนได้ในรูปแบบที่เหมาะสม
การหาผลลัพธ์เชิงตัวเลขจะใช้วิธีไฟไนต์เอลิเมนต์ร่วมกับกระบวนการทำซ้ำ
ในการศึกษาครั้งนี้แบบจำลองไฟไนต์เอลิเมนต์จะใช้ชิ้นส่วนย่อยแบบคาน 1 มิติ ที่นิยามด้วยฟังก์ชันรูปร่างโพลิโนเมียลอันดันห้า
โดยทำการแบ่งเป็นชิ้นส่วนย่อย ๆ ตามแนวพิกัดเมอร์ริเดียน
ผลการวิเคราะห์เชิงตัวเลขแสดงให้เห็นว่าค่าการเสียรูปของโครงสร้างโดมรูปทรงห่วงยางจะมีค่าเพิ่มขึ้นเมื่อค่าแรงดันภายนอกมีค่าเพิ่มสูงขึ้น
การเพิ่มอัตราส่วนความยาวรัศมีหน้าตัดจะทำให้พื้นที่ผิวของโครงสร้างมีค่าเพิ่มสูงขึ้นส่งผลให้ค่าการเสียรูปมีค่าเพิ่มสูงขึ้น
สำหรับการเพิ่มค่าอัตราส่วนความยาวรัศมีต่อความหนาของโครงสร้างจะส่งผลทำให้ค่าการเสียรูปมีค่าเพิ่มสูงขึ้นเนื่องจากค่าความแข็งแกร่งของโครงสร้างมีค่าลดลง
