sentences
งานวิจัยการใช้ประโยชน์จากยางพารา เพื่อการออกแบบผลิตภัณฑ์อุตสาหกรรมสร้างสรรค์   ด้านความปลอดภัยเป็นกระบวนการวิจัยชิงทดลอง
มีวัตถุประสงค์ ได้แก่
1) เพื่อปรับปรุงและพัฒนาวัตถุดิบจากน้ำยางพาราที่มีความเหมาะสมสำหรับการแปรรูป
โดยทำการปรับปรุงสมบัติน้ำยางพาราสดเพื่อให้ได้เป็นน้ำยางข้นที่เหมาะสมสำหรับการนำไปแปรรูป
พัฒนาสมบัติด้านความแข็งแรงด้วยการผสมเส้นใยธรรมชาติ
2) เพื่อทดสอบสมบัติของวัตถุดิบยางพารา
เพื่อการออกแบบผลิตภัณฑ์
โดยการทดสอบปริมาณเนื้อยางแห้ง การทดสอบความแข็งเพื่อหาสูตรที่เหมาะสมสำหรับการนำไปใช้งานในอนาคต
3) เพื่อประยุกต์สู่การออกแบบผลิตภัณฑ์อุตสาหกรรมสร้างสรรค์ด้านความปลอดภัย
โดยการวิเคราะห์ค่าน้ำหนักความสำคัญ
"ผ่านการตัดสินใจด้วยกระบวนการวิเคราะห์ตามลำดับชั้น (Analytic Hierarchy Process, AHP)"
เพื่อใช้ในการคัดเลือกประเภทของผลิตภัณฑ์ด้านความปลอดภัย
ผลการวิจัยพบว่า สำหรับการปรับปรุงสมบัติของน้ำยางพาราสดด้วยวิธีการครีมมิ่ง
น้ำยางข้นที่ได้จากสูตร POCMC มีปริมาณเนื้อยางแห้งอยู่ที่ร้อยละ 61.70
และมีความแข็งแรงเพิ่มขึ้นจากการผสมด้วยเส้นใยธรรมชาติ
โดยเส้นใยที่เหมาะสมจากการคัดเลือก ได้แก่ เส้นใยฝ้าย นุ่น และกล้วย และสูตรที่เหมาะสมในการนำไปใช้งานโดยพิจารณาจากค่าความแข็งได้จากสูตร CKB4 ที่มีค่าความแข็งมากที่สุดที่ 73.93±3.80 สำหรับการออกแบบผลิตภัณฑ์ด้านความปลอดภัย
ผลการวิเคราะห์สถิติผ่านกระบวนการวิเคราะห์ตามลำดับชั้น พบว่าผลิตภัณฑ์ความปลอดภัยด้านสิ่งแวดล้อมมีค่าน้ำหนักความสำคัญที่มีความเหมาะสมมากที่สุด (0.465)
โดยนำไปออกแบบเป็นผลิตภัณฑ์ที่ได้รับแรงบันดาลใจมาจากรูปทรงของผลจากต้นยางพาราและพื้นผิวยางพาราผสมเส้นใย จำนวน 4 ต้นแบบ และจำลองการสร้างต้นแบบด้วยเครื่องพิมพ์สามมิติ พร้อมทั้งแนวทางการนำไปใช้งานบริเวณชายฝั่งเพื่อลดและป้องกันการกัดเซาะจากคลื่นทะเล
