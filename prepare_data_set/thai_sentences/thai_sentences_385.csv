sentences
การวิจัยครั้งนี้มีวัตถุประสงค์เพื่อประยุกต์ใช้ข้อมูลดาวเทียม Landsat 8
วิเคราะห์อุณหภูมิพื้นผิวในอำเภอเมือง จังหวัดลำปาง
และวิเคราะห์หาความสัมพันธ์ระหว่างอุณหภูมิพื้นผิวกับสัดส่วนการใช้ประโยชน์ที่ดินและสิ่งปกคลุมดิน
โดยใช้ข้อมูลจากดาวเทียม Landsat 8 ในช่วงเดือนมีนาคม ปี พ.ศ. 2557 ถึง ปี พ.ศ. 2563
มีจำนวน 11 แบนด์
ประกอบด้วยระบบ OLI และ TIRS ได้ผ่านการปรับแก้เชิงเรขาคณิตแล้ว
นำข้อมูลระบบ OLI แบนด์ที่ 4 และ 5 มาหาค่าดัชนีพืชพรรณ (NDVI) พร้อมกับข้อมูลระบบ TIRS แบนด์ที่ 10 และ 11 มาหาค่าอุณหภูมิพื้นผิว
นำข้อมูลระบบ OLI แบนด์ที่ 7 5 และ 3
มาจำแนกพื้นที่การใช้ประโยชน์ที่ดินและสิ่งปกคลุมดิน ซึ่งประกอบด้วยพื้นที่ 5 ประเภท คือ 1) พื้นที่สีเขียว 2) พื้นที่ถูกเผาไหม้
3) พื้นที่เมือง 4) พื้นที่ชุ่มน้ำและพื้นที่น้ำ และ 5) พื้นที่ดินเปิด
โดยวิเคราะห์หาความสัมพันธ์ระหว่างอุณหภูมิพื้นผิวกับการใช้ประโยชน์ที่ดินและสิ่งปกคลุมดินด้วยวิธีการวิเคราะห์ค่าสหสัมพันธ์เพียร์สัน
ผลการศึกษาพบว่า อุณหภูมิพื้นผิวเฉลี่ยมีความสัมพันธ์ในทิศทางตรงกันข้ามกับการใช้ที่ดินประเภทพื้นที่สีเขียว (r = -0.7980) และพื้นที่ชุ่มน้ำหรือพื้นที่น้ำ (r = -0.211)
ส่วนอุณหภูมิพื้นผิวเฉลี่ยมีความสัมพันธ์ในทิศทางเดียวกันกับการใช้ประโยชน์ที่ดินประเภทพื้นที่ดินเปิด (r = 0.500) พื้นที่เมือง (r = 0.340) และพื้นที่ถูกเผา (r = 0.080)  ตามลำดับ
