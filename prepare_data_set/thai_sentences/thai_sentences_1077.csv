sentences
ปัจจุบันการจัดการสินค้าคงคลังมีบทบาทสำคัญต่อความสำเร็จและความยั่งยืนของธุรกิจ
อีกทั้งความต้องการและราคาเหล็กในปัจจุบันมีความผันผวนเป็นอย่างมาก
ส่งผลให้งานวิจัยนี้มีวัตถุประสงค์เพื่อเสนอการจัดการสินค้าคงคลัง
โดยอาศัยการพยากรณ์ยอดขายตะแกรงเหล็กไวร์เมช
"โดยทำการพยากรณ์สามวิธี ได้แก่ Holt-Winters, Random Forest และ XGBoost"
และใช้การแบ่งข้อมูลออกเป็นชุดเรียนรู้และชุดทดสอบ
โดยแบ่งเป็นสองอัตราส่วน
จากการเปรียบเทียบพบว่าวิธี Random Forest ให้ค่าความแม่นยำในการพยากรณ์สูงสุดที่อัตราส่วน 90:10
โดยมีค่าร้อยละความผิดพลาดสัมบูรณ์เฉลี่ย 4.50
เมื่อได้แบบจำลองการพยากรณ์ที่มีความแม่นยำแล้ว
"จึงนำข้อมูลความต้องการเข้ารูปแบบทางคณิตศาสตร์เพื่อวางแผนนโยบายสินค้าคงคลังแบบ (Q, r)"
และกำหนดนโยบายการสั่งซื้อวัตถุดิบ
โดยเป็นการกำหนดการสั่งซื้อที่ประหยัดที่สุดและจุดสั่งซื้อใหม่เพื่อให้ ต้นทุนในการบริหารจัดการสินค้าต่ำที่สุด
ผลจากรูปแบบทางคณิตศาสตร์พบว่าสามารถลดต้นทุนรวมของโรงงานในการวางแผนการจัดการนโยบายสินค้าคงคลังได้ถึงร้อยละ 4.75
และต้นทุนที่ได้จากข้อมูลการพยากรณ์ได้มีความใกล้เคียงกับค่าข้อมูลจริง
