sentences
งานวิจัยนี้ศึกษาการสะสมของ แอมโมเนียทั้งหมด (TAN) แอมโมเนียอิสระ (NH3) และไนเตรท (NO3) ในระบบเลี้ยงปลาแบบระบบน้ำหมุนเวียนเพื่อใช้ประกอบการพิจารณาเปลี่ยนถ่ายน้ำให้เหมาะสมต่อการเลี้ยงปลาด้วยระบบน้ำหมุนเวียนที่ผ่านการบำบัดด้วยระบบตัวกรองชีวภาพ
ในการทดลองได้เลี้ยงปลานิล 2 ความหนาแน่น คือ  30 ตัว/ลบ.ม. และ 40 ตัว/ลบ.ม.
และเพื่อลดการสะสมของของเสียในบ่อเลี้ยงปลา
ได้ทำการเปลี่ยนถ่ายน้ำจากบ่อเลี้ยงทดสอบทุก 2 สัปดาห์
จากผลการศึกษาพบว่า การสะสม TAN NH3 และ NO3 ในบ่อเลี้ยงปลาแปรผันตามความหนาแน่นของปลาในบ่อเลี้ยง
หากรอบการเปลี่ยนถ่ายน้ำกำหนดที่ 2 สัปดาห์
ปริมาณการสะสมของ TAN และ NO3 อยู่ในเกณฑ์ยอมรับได้
อย่างไรก็ตามการสะสมของ NH3 เป็นปัจจัยหลักที่จะต้องใช้เป็นตัวกำหนดระยะเวลาการเปลี่ยนถ่ายน้ำ
คือควรเปลี่ยนถ่ายน้ำทุก 1 อาทิตย์เพื่อลดความเป็นพิษของ NH3 ต่อปลา
