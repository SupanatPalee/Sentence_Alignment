sentences
การศึกษานี้ได้ทำการศึกษาการสร้างกรดของน้ำเสียที่มีโปรตีนเป็นองค์ประกอบหลักในถังปฏิกิริยากวนสมบูรณ์ (ซีเอสทีอาร์)
น้ำเสียที่ใช้เป็นน้ำเสียสังเคราะห์ที่เป็นตัวแทนของน้ำเสียจากกระบวนการผลิตไอศครีม
"น้ำเสียจากกระบวนการผลิตผลิตภัณฑ์อาหารเสริม และน้ำเสียจากอุตสาหกรรมเวชสำอาง ที่มีค่าซีโอดีประมาณ 2,000 มก./ล."
ถังปฏิกิริยาสร้างกรดเป็นถังปฏิกิริยาแบบซีเอสทีอาร์ระดับห้องปฏิบัติการขนาด 3 ลิตร
เดินระบบแบบต่อเนื่องที่ระยะเวลากักเก็บน้ำเท่ากับ 4 ชั่วโมง
อัตราภาระบรรทุกสารอินทรีย์ในช่วง 13.24-13.92 กก.ซีโอดี/ลบ.ม.-วัน ภายใต้สภาวะที่ไม่มีการควบคุมอุณหภูมิและค่าพีเอช
จากการศึกษาพบว่า
ประสิทธิภาพการสร้างกรดของน้ำเสียจากอุตสาหกรรมเวชสำอางมีค่าสูงสุด
โดยมีร้อยละของการสร้างกรดและอัตราการสร้างกรดเท่ากับ 36.5% และ 4.8 กรัมซีโอดี/ลิตร-วัน ตามลำดับ
รองลงมาคือน้ำเสียจากกระบวนการผลิตไอศครีม (30.2% และ 3.9 กรัมซีโอดี/ลิตร-วัน) และน้ำเสียจากกระบวนการผลิตผลิตภัณฑ์อาหารเสริม (10.8% และ 1.4 กรัมซีโอดี/ลิตร-วัน) ซีโอดีในน้ำเสียถูกเปลี่ยนให้เป็นก๊าซชีวภาพน้อยมาก
สภาวะที่ใช้ในการศึกษานี้จึงมีความเหมาะสมต่อการสร้างกรดของน้ำเสียที่มีโปรตีนเป็นองค์ประกอบหลัก
