sentences
งานวิจัยนี้มีจุดประสงค์เพื่อทำการเปรียบเทียบสมบัติการคืบของแนวเชื่อมเหล็กกล้า 2.25Cr-1Mo
โดยใช้โลหะเติมเกรด ER90S-G และเกรด ERNiCrMo-3 ด้วยกรรมวิธีการเชื่อมทิกหรือการเชื่อมแบบอาร์คทังสเตนแก๊สปกคลุม
โดยทำการให้ความร้อนชิ้นงานตัวอย่างก่อนการเชื่อมที่อุณหภูมิ 250 °C เป็นเวลา 30 นาที
และให้ความร้อนหลังการเชื่อมที่อุณหภมิ 690 °C เป็นเวลา 1 ชั่วโมง
การทดสอบการคืบเป็นการทดสอบแบบเร่งการแตกหัก
"โดยทำการทดสอบชิ้นงานตัวอย่างที่ช่วงความเค้น 139 ถึง 315 MPa และอุณหภูมิทดสอบ 550, 600 และ 650 °C"
หลังการทดสอบได้มีการทำนายอายุการใช้งานของแนวงานเชื่อมด้วยวิธีการประเมินค่าพารามิเตอร์ของ Larson-Miller
และทำการประเมินผิวรอยแตกหักหลังการทดสอบการคืบด้วยกล้องจุลทรรศน์อิเล็กตรอน
พบว่าเกิดหลุมและรูพรุนขนาดเล็กกระจายตัวเป็นโครงข่ายในโครงสร้างเมตริกซ์ที่เกิดขึ้นตรงตำแหน่งบริเวณกระทบร้อนวิกฤติ
และยังพบรูปแบบของการเกิดการคืบที่อุณหภูมิสูงในลักษณะเดียวกันของชิ้นงานเชื่อมทั้งสองแบบการทดลอง
