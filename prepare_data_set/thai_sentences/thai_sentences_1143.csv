sentences
งานวิจัยนี้มีวัตถุประสงค์เพื่อศึกษาสมรรถนะและการปลดปล่อยก๊าซที่ได้จากการเผาไหม้ของเครื่องยนต์ดีเซลที่ใช้เชื้อเพลิงอิมัลชันชนิดน้ำในน้ำมันระหว่าง ดีเซล-ไบโอดีเซล-น้ำ
ด้วยการใช้คลื่นเสียงอัลตราโซนิกที่มีความถี่เท่ากับ 18 kHz
เพื่อผลิตเชื้อเพลิงอิมัลชันในสัดส่วนปริมาณดีเซล 42 vol.% ไบโอดีเซล 50 vol.% น้ำ 2 vol.%
และใช้สารลดแรงตึงผิวคือ Span80 และ Tween80 อัตราส่วนเท่ากับ 1:1
"โดยทดสอบในเครื่องยนต์ Kubota รุ่น RT100 สูบเดียว ระบบฉีดเชื้อเพลิงแบบโดยอ้อม (indirect injection, IDI) ถูกนำมาใช้ทดสอบภายใต้ภาระโหลดเท่ากับ 0% 25% 50% 75% ที่ความเร็วรอบ 2300 rpm"
โดยบันทึกค่าการปลดปล่อยของก๊าซที่ได้จากการเผาไหม้คือ O2 CO2 CO HC NOx
"และทดสอบสมรรถนะของเครื่องยนต์คือ ค่าอัตราการสิ้นเปลืองเชื้อเพลิงจำเพาะ (specific fuel consumption, SFC) และค่าอัตราการสิ้นเปลืองเชื้อเพลิงเบรกจำเพาะ (brake specific fuel consumption, BSFC)"
ซึ่งจากผลการทดสอบที่ภาระโหลดสูงสุดเท่ากับ 75%
พบว่าค่าการปลดปล่อยก๊าซ HC ของเชื้อเพลิงอิมัลชันมีค่าลดลงเท่ากับ 5.39% และ 2.00%
เมื่อเปรียบเทียบกับดีเซลและ  ไบโอดีเซล
และค่าการปลดปล่อยก๊าซ NOx มีค่าลดลงเท่ากับ 19.26% และ 8.89%
เมื่อเปรียบเทียบกับดีเซลและไบโอดีเซล
ในส่วนของสมรรถนะเครื่องยนต์ที่ภาระโหลดสูงสุดเท่ากับ 75% ค่า SFC ของเชื้อเพลิงอิมัลชันเท่ากับ 1.88 kg/hr ซึ่งมากกว่าดีเซล 2.42% และน้อยกว่าไบโอดีเซล 2.98%
ค่า BSFC ของเชื้อเพลิงอิมัลชันเท่ากับ 0.32 kg/kW.hr  ซึ่งมากกว่าดีเซล 2.42% และน้อยกว่าไบโอดีเซล 2.98%
โดยผลจากการใช้เชื้อเพลิงอิมัลชันสามารถลดการปลดปล่อยก๊าซ HC และ NOx ต่ำกว่าดีเซล
ซึ่งเป็นข้อดีในการนำไปใช้งานได้จริงโดยไม่ต้องปรับแต่งเครื่องยนต์
