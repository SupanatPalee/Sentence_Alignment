sentences
งานวิจัยนี้มีวัตถุประสงค์เพื่อลดสัดส่วนของเสียจากกระบวนการฉีดพลาสติก
สำหรับกรณีการผลิตชิ้นงานใหม่ โดยการออกแบบการทดลอง และการประยุกต์ใช้เครื่องมือคุณภาพ
จากข้อมูลในอดีตพบว่ามีสัดส่วนของเสียเฉลี่ยโดยรวมอยู่ที่ 8947 ppm เกินเป้าหมายที่บริษัทกรณีศึกษากำหนดไว้ที่ 3000 ppm
งานวิจัยเริ่มจากการนำเครื่องมือคุณภาพมาใช้เพื่อค้นหาปัญหาในกระบวนการผลิต
พบว่าปัญหาประกายเงิน เป็นปัญหาที่พบสูงสุดคิดเป็นร้อยละ 95.70 ของปัญหาทั้งหมด
และจากการวิเคราะห์หาสาเหตุของปัญหาพบว่าสาเหตุหลักเกิดจากการตั้งค่าพารามิเตอร์จากกระบวนการฉีดพลาสติกไม่เหมาะสมอยู่ 8 ปัจจัย
"จากแผนการทดลองเบื้องต้น (Screening experiment) โดยการทดลองแบบ 28-3 Fractional Factorial เพื่อคัดกรองปัจจัยที่มีอิทธิพลต่อปัญหาประกายเงิน พบว่ามี 4 ปัจจัย ที่มีอิทธิพลหลักต่อปัญหาประกายเงินคือ Injection Pressure, Clamping force, Nozzle Temperature และ Injection Speed"
จากนั้นได้นำเทคนิคพื้นผิวผลตอบ (Response Surface Methodology)
โดยใช้แผนการทดลองแบบส่วนผสมกลาง (Central Composite Design) มาวิเคราะห์ผลตัวแปรตอบสนอง
"เพื่อให้ได้ระดับค่าของปัจจัยที่เหมาะสม Response Optimization พบว่าระดับค่าของปัจจัยที่มีอิทธิพลต่อปัญหาประกายเงินที่เหมาะสมคือ Injection Pressure 97 Mpa, Clamping force เท่ากับ 240 Ton,  Nozzle Temperature เท่ากับ 237 °C, และ Injection Speed 30 mm/sec"
ผลที่ได้จากการวิจัยการปรับตั้งค่าพารามิเตอร์ที่ระดับค่าของปัจจัยที่เหมาะสม
พบว่าสัดส่วนของเสียสำหรับปัญหาประกายเงินของชิ้นงาน 1220402 ลดลงจากเดิม 33748 ppm มาอยู่ที่ 6778 ppm
และหากพิจารณาจากสัดส่วนของเสียเฉลี่ยโดยรวมของชิ้นงานใหม่ทั้งหมด ลดลงจากเดิม 8947 ppm มาอยู่ที่ 2320 ppm เป็นไปตามเป้าหมายของบริษัทกรณีศึกษากำหนดไว้คือสัดส่วนของเสียเฉลี่ยโดยรวมในการผลิตชิ้นงานใหม่ทั้งหมดต้องน้อยกว่า 3000 ppm
