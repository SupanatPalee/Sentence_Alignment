sentences
งานวิจัยนี้มีวัตถุประสงค์เพื่อศึกษาลักษณะทางกายภาพของถ้วยใบตองตานีหลังการขึ้นรูปโดยใช้ PCM ช่วยในการกระจายความร้อนของแม่พิมพ์ตัวบนและแม่พิมพ์ตัวล่าง
ถ้วยใบตองหลังการขึ้นรูปจะมีขนาดเส้นผ่านศูนย์กลาง 11 cm ลึก 6 cm
ใช้ฮีตเตอร์แท่ง 300 W จำนวน 3 แท่งเป็นแหล่งความร้อนและใช้พาราฟีนช่วยในการกระจายความร้อนไปยังส่วนต่าง ๆ ของแม่พิมพ์
การอัดขึ้นรูปจะใช้แรงจากคันโยกเพื่อทำให้ใบตองเกิดการเสียรูป
ผลการทดลองการเพิ่มเวลาในการอัดร้อนขึ้น จะช่วยให้ภาชนะมีรูปทรงใกล้เคียงกับแม่พิมพ์ยิ่งขึ้นแต่อาจไม่สมบูรณ์
การเพิ่มจำนวนชั้นของใบตองโดยใช้เส้นใยวางตั้งฉากตามแนวนอนในแต่ละชั้นจะช่วยเพิ่มความทนทานในการใช้งานให้กับภาชนะ
แต่อาจไม่เหมาะสมในเชิงพาณิชย์เนื่องจากต้นทุนมีราคาเพิ่มขึ้นและรูปลักษณ์ของภาชนะที่หนาเกินไปอาจไม่เหมาะสมกับการใช้งาน
และการเพิ่มอุณหภูมิในการขึ้นรูป
จะช่วยใบตองขึ้นรูปได้ง่ายขึ้น
ไม่เกิดการฉีกขาดของใบตองทั้งด้านในและด้านนอก
และไม่เกิดการคายตัวระหว่างการทดสอบบรรจุน้ำ ซึ่งเป็นปัจจัยหลักที่ช่วยให้ภาชนะมีความทนทาน และคงตัว
หลังจากนำข้อมูลที่ได้มาวิเคราะห์ความคุ้มค่าทางเศรษฐศาสตร์พบว่าการอัดร้อนขึ้นรูปภาชนะใบตองที่อุณหภูมิ 115 ๐C จำนวนใบตอง 3 ชั้น และเวลาในการอัด 2 นาที จะทำให้ระยะการคืนทุนน้อยที่สุด คือ 11 เดือน
ในอนาคตจะปรับปรุงการใช้ระบบไฮดรอลิคแทนการใช้คันโยกเพื่อให้ได้แรงอัดที่คงที่
และศึกษาสัดส่วนกาวประสานที่เหมาะสมกับภาชนะ
