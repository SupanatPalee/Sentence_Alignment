sentences
งานวิจัยนี้มีวัตถุประสงค์เพื่อการเลือกวัตถุดิบจากโรงงานน้ำตาลที่มีความหลากหลายและมีความแตกต่างกันด้านราคา คุณภาพและปริมาณ
ซึ่งทำให้ต้นทุนด้านวัตถุดิบสำหรับการผลิตเอทานอลที่ต่ำสุด
ด้วยการศึกษาปัจจัยทางทฤษฎีการเปลี่ยนน้ำตาลเป็นเอทานอล การรวบรวมข้อมูลคุณภาพวัตถุดิบ ราคาสัญญากากน้ำตาล C และการคาดการณ์ราคาน้ำตาลตลาดโลกด้วยการพยาการณ์อนุกรมเวลาตัวแบบ Box-Jenkin’s (Auto-Regressive Integrated Moving Average; ARIMA)
เพื่อนำมาวิเคราะห์หาต้นทุนด้านวัตถุดิบที่ต่ำที่สุด
"ผลการวิจัยสรุปได้ว่าการพยากรณ์ด้วยตัวแบบ ARIMA(1,2,1) นั้น พบว่าราคาน้ำตาลตลาดโลกในเดือนกรกฎาคม พ.ศ. 2564 ปรับตัวสูงขึ้นเป็น 12,131 บาทต่อตันหรือ 17.75 เซนต์ต่อปอนด์"
ส่งผลให้วัตถุดิบที่มีสัดส่วนของน้ำตาลในวัตถุดิบมีราคาสูงขึ้นอย่างมีนัยสำคัญ
จากนั้นเข้าสู่กระบวนการเลือกวัตถุดิบอย่างมีขั้นตอน
โดยการหาสัดส่วนน้ำตาลและกากน้ำตาลในวัตถุดิบ ด้วยสมการ SJM Formula
จากนั้นทำการวิเคราะห์ต้นทุนวัตถุดิบแต่ละชนิด
เพื่อจัดเรียงลำดับต้นทุนและปริมาณวัตถุดิบให้สอดคล้องกับความต้องการของลูกค้า ดังนั้นการเลือกใช้น้ำเชื่อมในช่วงฤดูกาลการผลิตของโรงงานน้ำตาล เข้าสู่กระบวนการผลิตจะช่วยลดการนำเข้ากากน้ำตาลจากต่างประเทศและไม่นำกากน้ำตาล B ที่มีต้นทุนสูงเข้าสู่กระบวนการผลิตเอทานอล
ซึ่งจะทำให้ต้นทุนรวมต่ำที่สุดเมื่อเทียบกับกรณีอื่น ๆ จากสถานการณ์จำลองสามารถลดต้นทุนด้านวัตถุดิบได้ 3.14% หรือประมาณ 94.7 ล้านบาทต่อปี
