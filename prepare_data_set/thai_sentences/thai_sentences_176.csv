sentences
การบริหารจัดการคลังสินค้าให้มีประสิทธิภาพนั้น มีความสำคัญอย่างยิ่งในการดำเนินธุรกิจโดยขั้นตอนนึงที่สำคัญคือการตรวจสอบสต็อกสินค้าภายในคลังสินค้าเปรียบเทียบกับตัวเลขสต็อกสินค้าที่เก็บไว้ระบบ
ซึ่งขั้นตอนนี้จะต้องใช้พนักงานนับสินค้าจำนวนหลายคนเพื่อที่จะตรวจสอบสต็อกสินค้าในคลังสินค้าทั้งหมด
ทำให้ใช้ระยะเวลาในการทำงานยาวนานและมีค่าใช้จ่ายที่สูงและอาจเกิดความผิดพลาดในการตรวจสอบได้
งานวิจัยนี้จึงได้นำเสนอตัวแบบเพื่อใช้ในการตรวจจับเหล็กรูปพรรณรีดร้อนหน้าตัดตัวเอชเพื่อทำการตรวจสอบสต็อกสินค้า
โดยเลือกใช้ตัวแบบที่ผ่านการฝึกมาแล้วล่วงหน้าคือ YOLOV5m
และใช้การถ่ายโอนการเรียนรู้
ซึ่งสามารถตรวจจับเหล็กหน้าตัดตัวเอชได้ค่าความแม่นยำ (Precision) เท่ากับ 0.992
ค่าความระลึก (Recall) เท่ากับ 0.822 และค่า F1 score เท่ากับ 0.899
