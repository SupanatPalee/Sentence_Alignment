sentences
งานวิจัยนี้มุ่งเปรียบเทียบประสิทธิภาพของการสร้างแผนผังการตัดไม้อัดด้วยวิธีฮิวริสติก ระหว่างแบบไม่หมุนชิ้นส่วนและแบบหมุนชิ้นส่วน 90 องศา
สำหรับการผลิตเฟอร์นิเจอร์แบบ DIY
โดยใช้โปรแกรม CutLogic 2D ในการวางแผนและสร้างแผนผังการตัดกิโยตีน
การศึกษาใช้เฟอร์นิเจอร์ DIY 11 รูปแบบ
แต่ละรูปแบบประกอบด้วย 1 - 10 ชุด ซึ่งมีชิ้นส่วนรูปสี่เหลี่ยมผืนผ้าและสี่เหลี่ยมจัตุรัสหลากหลายขนาด
"โดยใช้ไม้อัดขนาด 1,219 x 2,438 x 15 มิลลิเมตร"
เพื่อลดการสูญเสียวัสดุให้น้อยที่สุด
ผลการศึกษาพบว่า วิธีฮิวริสติกแบบหมุนชิ้นส่วน 90 องศา ให้ค่าร้อยละผลผลิตรวมเฉลี่ย 83.28
ในขณะที่แบบไม่หมุนชิ้นส่วนให้ค่าเฉลี่ย 82.75 แสดงให้เห็นว่าวิธีแบบหมุนชิ้นส่วนสามารถเพิ่มผลผลิตรวมได้ร้อยละ 0.53 โดยเฉลี่ย
นอกจากนี้ยังช่วยลดปริมาณฝุ่นไม้ลงได้ 0.104 กิโลกรัม โดยเฉลี่ย
ซึ่งเป็นการเพิ่มประสิทธิภาพการใช้วัสดุและลดผลกระทบต่อสิ่งแวดล้อมไปพร้อมกัน
