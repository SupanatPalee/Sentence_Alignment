sentences
ศึกษาการใช้พอลิเมอร์ชีวภาพ 3 ชนิด ได้แก่ แป้งข้าวโพด แป้งมันสำปะหลัง และเจลว่านหางจระเข้เป็น   สารคีเลตในการสังเคราะห์อนุภาคแม่เหล็กนาโนโคบอลต์เฟอร์ไรต์ (CoFe2O4) ด้วยวิธีโซล-เจล
สารตัวอย่างที่ได้จากทำปฏิกิริยาโซล-เจลจนแห้งสนิท
นำมาวิเคราะห์ด้วยเทคนิค TGA
เพื่อเลือกช่วงอุณหภูมิการแคลไซน์ (Calcine) ที่เหมาะสม
พบว่าอยู่ในช่วงอุณหภูมิ 600 – 800 องศาเซลเซียส
แล้วพิสูจน์ว่าเป็นเฟสของโคบอลต์เฟอร์ไรต์ด้วยเทคนิค XRD
พบพีคที่แสดงเฟสของโคบอลต์เฟอร์ไรต์จากสารคีเลตบางชนิด
และสามารถคำนวณหาขนาดผลึกโดยใช้สมการเชอเรอร์ได้ขนาดผลึกในช่วง 28 – 30 นาโนเมตร
ส่วนภาพถ่ายสัณฐานวิทยาที่ได้จากกล้องจุลทรรศน์อิเล็กตรอน (SEM) แสดงการเกาะกันเป็นคลัสเตอร์ ที่สามารถวิเคราะห์การกระจายขนาดด้วยเทคนิค LPSA
พบว่ามีการกระจายขนาดที่ค่อนข้างกว้างเมื่อใช้แป้งข้าวโพด
ส่วนการวิเคราะห์กราฟฮีสเทอรีซีสลูปซึ่งวัดด้วยเทคนิค VSM พบว่า ค่าแมกนีไตเซชันอิ่มตัวสูง สำหรับการใช้แป้งมันสำปะหลัง
ในทำนองเดียวกันค่าลบล้างทางแม่เหล็กและค่า Squareness มีการเปลี่ยนแปลงตามอิทธิพลของชนิดสารคีเลตด้วย
