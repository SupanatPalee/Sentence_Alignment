sentences
งานวิจัยนี้มีวัตถุประสงค์เพื่อพัฒนาเครื่องต้นแบบสำหรับรับซื้อขวดพลาสติกใสอัตโนมัติ 3 ขนาด
และแจ้งเตือนผลการทำงานผ่านไลน์โนติฟาย
โดยมีขั้นตอนการทำงานคือ หากผู้ใช้งานระบบไม่เคยใช้งานมาก่อนต้องสมัครสมาชิกผ่านตู้หยอดเหรียญเพื่อสร้างบัญชี
หลังจากนั้นผู้ใช้งานสามารถหยอดขวดลงในช่องรับขวด
ระบบจะตรวจสอบว่าขวดมีน้ำหนักอยู่ในช่วงที่กำหนดหรือไม่ด้วยเซ็นเซอร์ชั่งน้ำหนัก
และใช้ภาพจากกล้องเพื่อตรวจจับว่าเป็นขวดหรือไม่ด้วยสถาปัตยกรรมการเรียนรู้เชิงลึก MobileNet-SSD
หากเป็นสิ่งแปลกปลอมระบบจะสั่งให้ เซอร์โวมอเตอร์ ทำการหมุนเพื่อพลิกฐานรองในการคืนสิ่งแปลกปลอมทันที
แต่ถ้าเป็นขวด
ระบบจะทำการวัดขนาดของขวดด้วยการอ่านค่าความกว้างของขวด
เมื่อได้ค่าน้ำหนักกับขนาดขวดมาแล้ว
ระบบจะทำการเปรียบเทียบข้อมูลว่าตรงกันหรือไม่
โดยขวดเล็กขนาด 600 ml
จะมีค่าจากเซ็นเซอร์ 60-70 หน่วย (ซึ่งเป็นค่าที่อ่านได้จากโมดูลขยายสัญญาณ HX711) และขนาดความกว้างอยู่ที่ 171-184 พิกเซล ขวด 750ml
จะมีค่าเซ็นเซอร์ 85-90 หน่วย และความกว้างอยู่ที่ 186-219 พิกเซลและขวด 1500ml
จะมีค่าเซ็นเซอร์ 120-150 หน่วย และความกว้างอยู่ที่ 226-299 พิกเซล
ระบบจึงจะทำการรับขวดแต่ถ้ามีเงื่อนไขใดไม่ตรงตามที่กำหนดไว้ก็จะทำการคืนขวด
เมื่อเซอร์โวมอเตอร์
ทำการหมุนคืนขวดหรือรับขวดเสร็จสิ้น
ฝาช่องรับขวดก็จะเปิดให้หยอดเพิ่ม
เมื่อรับขวดแล้วระบบจะทำการ
บันทึกจำนวนขวดและคำนวณจำนวนเงินเข้าสู่บัญชีผู้ใช้งานและส่งข้อความแสดงผลการรับซื้อขวดผ่านไลน์โนติฟาย
ผลการทดสอบพบว่าระบบสามารถรับขวด 3 ขนาด ได้ถูกต้องทั้งหมด 26 ครั้งจากจำนวนการทดสอบ 30 ครั้งคิดค่าความถูกต้องเป็น 87 เปอร์เซ็นต์
ส่วนในการทดสอบการปฏิเสธสิ่งแปลกปลอม 3 ประเภทได้แก่ กระดาษ ท่อพีวีซี และแท่งกาว จำนวน 30 ครั้งระบบสามารถทำงานได้ถูกต้องทั้งหมดคิดเป็น 100 เปอร์เซ็นต์
