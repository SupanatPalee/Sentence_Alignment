sentences
หากจะเปรียบเทียบการดำเนินงานก่อสร้างที่ใช้แผนงานที่ต่างกันระหว่าง
1. แผนงานที่วิเคราะห์ด้วยวิธีโครงข่าย เช่น วิธีเส้นทางวิกฤต หรือ CPM และ 2. แผนงานที่วิเคราะห์ด้วยเทคนิคในกลุ่มการวิเคราะห์กำหนดเวลาการทำงานของงานก่อสร้างที่มีลักษณะซ้ำกัน เช่นวิธี Repetitive Scheduling Method (RSM)
จะพบว่าการดำเนินงานในรูปแบบหลังก่อให้เกิดข้อได้เปรียบที่สำคัญคือ การดำเนินงานของกลุ่มคนงานเกิดความต่อเนื่อง
อีกทั้งรูปแบบการดำเนินงานนี้ยังสามารถรองรับการเปลี่ยนแปลงและความผันผวนของระยะเวลาทำงานของกิจกรรมได้เป็นอย่างดี
อย่างไรก็ตามในหลายกรณีพบว่าแผนงานที่ได้มักมีระยะเวลาโครงการที่นานกว่าเมื่อเทียบกับแผนที่ได้จากการวิเคราะห์กำหนดเวลาด้วยวิธี CPM
บทความนี้ได้นำเสนอตัวอย่างการใช้เทคนิคเพื่อลดระยะเวลาโครงการของแผนงาน
และเพื่อเพิ่มศักยภาพสำหรับการดำเนินงานตามหลักการ RSM
โดยการจำลองสถานการณ์โครงการก่อสร้างบ้านจัดสรร จำนวน 40 แปลงที่อ้างอิงข้อมูลการก่อสร้างจริงจากสถานประกอบการ
โดยเทคนิคที่ใช้แบ่งออกเป็น 2 แนวทาง ได้แก่ 1. การแบ่งช่วงการทำงานของกิจกรรม
และ
2. การเพิ่มจำนวนกลุ่มคนงาน
โดยเทคนิคการแบ่งช่วงการทำงานจะใช้กับกิจกรรมที่มีระยะเวลาทำงานที่สั้นกว่ากิจกรรมก่อนหน้าและกิจกรรมที่ตามมา
เพื่อให้กิจกรรมดังกล่าวและกิจกรรมที่ตามมานั้นสามารถเริ่มดำเนินงานได้เร็วขึ้น
ส่งผลให้ระยะเวลาโครงการลดลง
ส่วนเทคนิคการเพิ่มจำนวนกลุ่มคนงานเปรียบเสมือนการเพิ่มอัตราการทำงานให้กับกิจกรรม
เพื่อให้กิจกรรมที่ตามมาสามารถเริ่มดำเนินงานได้เร็วขึ้น
ส่งผลให้ระยะเวลาโครงการลดลง
ในการวิจัยนี้ได้ทำการจำลองสถานการณ์ 2 กรณี คือกรณีการดำเนินงานเป็นไปตามแผนและกรณีการดำเนินงานไม่เป็นไปตามแผน
ผลที่ได้พบว่า
การแบ่งช่วงการทำงานสามารถลดระยะเวลาโครงการและระยะเวลาของผลิตภัณฑ์ในระบบเฉลี่ยให้น้อยลงอย่างไรก็ตามหากการก่อสร้างไม่เป็นไปตามแผน
การแบ่งช่วงการทำงานอาจส่งผลให้ผลรวมการว่างงานของกลุ่มคนงานเพิ่มสูงขึ้น
ทั้งนี้เนื่องจากเมื่อกิจกรรมบางกิจกรรมถูกเลื่อนเข้ามาเร็วขึ้น
ระยะห่างระหว่างกิจกรรมดังกล่าวกับกิจกรรมก่อนหน้าจะลดลง
การเปลี่ยนแปลงของระยะเวลาก่อสร้างจึงมีโอกาสส่งผลกระทบต่อกิจกรรมที่ตามมาได้มากขึ้น
ส่วนการใช้เทคนิคการเพิ่มจำนวนกลุ่มคนงานพบว่าทั้งในกรณีการดำเนินการเป็นไปตามแผนและไม่เป็นไปตามแผน
เทคนิคนี้สามารถลดทั้งระยะเวลาโครงการ ระยะเวลาของผลิตภัณฑ์ในระบบเฉลี่ย และผลรวมการว่างงานของกลุ่มคนงานได้
