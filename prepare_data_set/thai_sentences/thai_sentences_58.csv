sentences
บทความวิจัยนี้เป็นการศึกษาความแตกต่างของผลการคำนวณปริมาตรของโปรแกรมประยุกต์ระหว่างโปรแกรม Surpac และโปรแกรม AutoCAD Civil 3D (C3D)
โดยทำการรังวัดเก็บข้อมูลกองสต็อคจำนวน 7 กอง
และนำข้อมูลรังวัดมาทำเป็นไฟล์ CSV (Comma Separated Values)
เพื่อเป็นข้อมูลนำเข้าในการคำนวณปริมาตรของทั้ง 2 โปรแกรม
แล้วทำการวิเคราะห์ผลการคำนวณปริมาตรจากโปรแกรมเปรียบเทียบกับการคำนวณปริมาตรด้วยวิธี Average End Area
โดยพบว่าความแตกต่างของการคำนวณปริมาตรของโปรแกรม Surpac และโปรแกรม AutoCAD C3D เทียบกับการคำนวณปริมาตรด้วยวิธี Average End Area มีค่าเฉลี่ยความแตกต่างร้อยละ 3.2 และ 3.5 ตามลำดับ
โดยมีส่วนเบี่ยงเบนมาตรฐานที่เท่ากันคือ 2.9
และเมื่อเปรียบเทียบความแตกต่างของผลการคำนวณของทั้งสองโปรแกรมพบว่ามีค่าเฉลี่ยความแตกต่างของผลการคำนวณร้อยละ 5.3
