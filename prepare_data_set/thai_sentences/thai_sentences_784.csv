sentences
งานวิจัยนี้พิจารณาปัญหาการจัดสรรพื้นที่ระยะสั้นของผู้ให้บริการขนส่งสินค้า ภายหลังจากที่ได้รับพื้นที่จัดสรร (Block Space Agreement (BSA)) ระยะยาวมาแล้วจากหลายสายการบิน
หากสินค้าที่รวบรวมได้เกินความจุของพื้นที่จัดสรรที่ได้รับ
ผู้ให้บริการจำเป็นต้องจองพื้นที่เพิ่มเติมเป็นครั้งๆ  ซึ่งมีอัตราค่าขนส่งสูงกว่าอัตราแบบ BSA
นอกจากอัตราค่าขนส่ง  ผู้ให้บริการยังต้องพิจารณาเวลาแวะพักอีกด้วย
ซึ่งเที่ยวบินตรงเป็นที่ต้องการมากกว่าเที่ยวบินแวะพัก
อย่างไรก็ดีอัตราขนส่งของเที่ยวบินตรงมักสูงกว่าเที่ยวบินแวะพัก
งานวิจัยนี้ได้พัฒนาตัวแบบจำนวนเต็มเชิงเส้นแบบผสม
ซึ่งฟังก์ชันวัตถุประสงค์ประกอบด้วยทั้งค่าขนส่งและต้นทุนค่าเสียเวลา
ในกรณีศึกษาของผู้ให้บริการขนส่งทางอากาศรายใหญ่แห่งหนึ่งของไทย
ตัวแบบได้ถูกนำไปใช้กับเส้นทางที่มีปริมาณขนส่งมากที่สุด 5 อันดับได้แก่นาริตะ ฮ่องกง เซียงไฮ้ มะนิลา และจาการ์ตา
ค่าใช้จ่ายลดลง 3.05% หรือคิดเป็น 15 ล้านบาทเมื่อเปรียบเทียบกับค่าใช้จ่ายที่เกิดขึ้นจริง
ด้วยการทำการวิเคราะห์ความไว
งานวิจัยได้ศึกษาผลกระทบต่อค่าใช้จ่ายและผลเฉลย
เมื่อมีการเปลี่ยนแปลงของความจุต่อพาเลทและต้นทุนค่าเสียเวลา
