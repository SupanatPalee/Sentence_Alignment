sentences
เครื่องล้างชิ้นงานในอุตสาหกรรมเป็นเครื่องที่มีใช้ทั่วไปในกระบวนการผลิตชิ้นส่วนต่างๆ
โดยที่หนึ่งในสารที่ใช้ในกระบวนการเป็นสารไวไฟ
ทำให้มีความเสี่ยงสูงในการเกิดการลุกไหม้ และก่อให้เกิดความเสียหาย
บทความนี้นำเสนอการออกแบบระบบป้องกันอัคคีภัยสำหรับเครื่องล้างชิ้นงานในโรงงานอุตสาหกรรม ตามมาตรฐาน NFPA 12
สำหรับเครื่องล้างชิ้นงานขนาดกว้าง 2.5 เมตร ยาว 8.8 เมตร สูง 2.1 เมตร
และสารไวไฟที่ใช้มีค่าการปลดปล่อยความร้อน 841.7 kW/m2
พบว่าระบบดับเพลิง ที่เหมาะสมคือระบบ Local Application ชนิด Rate by Area ดับเพลิงด้วยก๊าซคาร์บอนไดออกไซด์
ติดตั้งหัวฉีด 2 ตัว ที่ความสูง 1 เมตร
อัตราการไหล 24 กิโลกรัมต่อนาที ต่อหัว
ฉีดนาน 30 วินาที
การตรวจสอบผลการออกแบบทำโดยการจำลองพลศาสตร์อัคคีภัยด้วยโปรแกรม Fire Dynamics Simulator (FDS)
โดยศึกษาจากสถานการณ์ที่เลวร้ายที่สุดที่อาจเกิดขึ้นภายในเครื่องล้างชิ้นงาน คือกรณีเกิดความร้อนบริเวณอ่างบรรจุสารไวไฟจนทำให้เกิดเพลิงไหม้ขึ้น
จากการจำลองพบว่าระบบดับเพลิงตามที่ออกแบบสามารถดับเพลิงที่เกิดขึ้นภายในเครื่องล้างชิ้นงานใช้ระยะเวลา 11 วินาที อุณหภูมิลดลงสู่ภาวะปกติเป็นไปตามมาตรฐาน NFPA 12
ซึ่งกำหนดให้ต้องดับเพลิงได้ภายในระยะเวลาไม่เกิน 30 วินาทีหลังฉีดสาร
และปริมาณออกซิเจนลดลงต่ำกว่า 5
% ใช้ระยะเวลา 20 วินาที
ซึ่งเป็นสภาวะที่ไม่สามารถติดไฟได้อีกต่อไป
