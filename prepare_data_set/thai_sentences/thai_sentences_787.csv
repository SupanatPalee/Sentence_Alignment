sentences
งานวิจัยฉบับนี้มีวัตถุประสงค์เพื่อออกแบบผังจัดวางและกำหนดตำแหน่งจัดวางสินค้าเพื่อเพิ่มประสิทธิภาพการจัดเก็บวัตถุดิบภายในคลังสินค้าของผู้ผลิตผ้าอ้อมสำเร็จรูปแห่งหนึ่ง
สภาพปัญหาในปัจจุบันพบว่า บริษัทกรณีศึกษามีคลังสินค้าจำนวน 2 คลังทำการจัดเก็บแบบเป็น Pallet on floor ที่มีปัญหาในด้านประสิทธิภาพการจัดสรรพื้นที่จัดเก็บ
โดยที่คลังสินค้าที่ 1 จัดเก็บเกินปริมาณความจุที่สามารถรับได้เท่ากับ 151%
เนื่องด้วยจากนโยบายเดิมซึ่งกำหนดให้จัดเก็บเฉพาะวัตถุดิบบางประเภทเท่านั้น
ส่งผลให้คลังสินค้าที่ 2 ไม่มีประสิทธิภาพในการใช้พื้นที่จัดเก็บคิดเป็นเพียง 17% ของปริมาณสูงสุดที่สามารถจัดเก็บได้
นอกจากนั้นด้วยรูปแบบผังและตำแหน่งจัดเก็บสินค้าในปัจจุบันที่ไม่มีประสิทธิภาพทำให้เกิดระยะทางหยิบสินค้าที่มากเกินความจำเป็น
ส่งผลต่อการเกิดต้นทุนสูญเปล่าในกระบวนการทำงาน
ผู้วิจัยได้ออกแบบผังจัดวางและกำหนดตำแหน่งจัดวางสินค้าขึ้นมาใหม่จำนวน 2 ตัวแบบและทำการศึกษาเปรียบเทียบเพื่อหาตัวแบบที่ช่วยให้การดำเนินงานภายในคลังสินค้ามีประสิทธิภาพเพิ่มขึ้นดีที่สุด
โดยรวบรวมข้อมูลความถี่การหยิบของสินค้าแต่ละชนิดมาวิเคราะห์ผังและตำแหน่งจัดเก็บสินค้าใหม่
เทคนิคที่ใช้ประกอบด้วยการวิเคราะห์ ABC Analysis
เพื่อพิจารณาตำแหน่งโซนจัดวางสินค้าแบบกลุ่มที่มีปริมาณการหยิบสูง กลาง และต่ำและตัวแบบทางคณิตศาสตร์ทางด้านการกำหนดตำแหน่งจัดวางสินค้า
โดยทำการหาคำตอบที่ดีที่สุดด้วยโปรแกรม Open Solver
ผลที่ได้จากการวิเคราะห์พบว่า
การกำหนดตำแหน่งจัดวางสินค้าด้วยตัวแบบทางคณิตศาสตร์เป็นตัวแบบที่ดีที่สุด
"ส่งผลให้คลังสินค้าที่ 1 และ 2 มีประสิทธิภาพเพิ่มขึ้น ในด้านระยะทางในการหยิบสินค้าที่ลดลงจากเดิมอยู่ที่ 77,592 เมตร เหลือ 35,760 เมตร (คิดเป็น 54%)"
"ด้านต้นทุนในการขนส่งจากเดิมอยู่ที่ 3,936,000 บาทต่อปี ลดลงเหลือ 2,400,000 บาทต่อปี (คิดเป็น 39%) และด้านการใช้พื้นที่คลังสินค้าที่ 1 ลดลงจากเดิม 151% เหลือ 96% และคลังสินค้าที่ 2 จากเดิม 17% เพิ่มขึ้นเป็น 99%"
