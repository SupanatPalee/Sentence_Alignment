sentences
งานวิจัยนี้เป็นการศึกษาอัตราการไหลเวียนของน้ำระบายความร้อนที่ส่งผลต่อประสิทธิภาพการทำงานของระบบผลิตไฟฟ้า และน้ำร้อนพลังงานแสงอาทิตย์
โดยในการศึกษาแผงเซลล์แสงอาทิตย์แบบ Multicrystalline ยี่ห้อ Trinasolar รุ่น TSM-345PE15H ได้ถูกนำมาใช้ทดสอบผลิตไฟฟ้าร่วมกับระบบระบายความร้อนด้วยน้ำที่ติดตั้งใต้แผงเซลล์แสงอาทิตย์
"ระบบระบายความร้อนประกอบไปด้วยท่อทองแดงขนาดเส้นผ่านศูนย์กลาง 3/8” ที่มีความยาว 1,815 mm จำนวน 6 ท่อ ต่อร่วมกับท่อร่วมขนาดเส้นผ่านศูนย์กลาง 7/8” ที่มีความยาว 799 mm จำนวน 2 ท่อ"
ผลการทดสอบเมื่ออัตราการไหลของน้ำระบายความร้อนมีอัตราการไหลระหว่าง 25 ถึง 250 LPH (ลิตรต่อชั่วโมง)
พบว่า ประสิทธิภาพของแผงเซลล์แสงอาทิตย์มีแนวโน้มสูงขึ้นเมื่ออัตราการไหลเพิ่มสูงขึ้น
โดยแผงเซลล์แสงอาทิตย์จะมีประสิทธิภาพสูงสุด 12.55%
เมื่อน้ำระบายความร้อนมีอัตราการไหล 100 LPH (ลิตรต่อชั่วโมง)
และระบบจะสามารถเพิ่มอุณหภูมิน้ำร้อนจากอุณหภูมิเริ่มต้น 29.10 °C เป็นอุณหภูมิสุดท้าย 51.29 °C
หรือคิดเป็นปริมาณความร้อนที่ผลิตได้ 3894.41 kJ และปริมาณพลังงานไฟฟ้าที่ผลิตได้ 11.37 kWh
