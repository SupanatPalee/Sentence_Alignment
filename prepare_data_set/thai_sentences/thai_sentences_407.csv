sentences
งานวิจัยนี้ปรับปรุงสมบัติความแข็งแรงของยางธรรมชาติ
"โดยใช้สารเสริมแรงเป็นเส้นใยนาโนเซลลูโลสและผสมลงในยางธรรมชาติที่ 0, 2, 4, 6, 8 และ 10 phr"
เพื่อทำเป็นวัสดุกันรั่วของถังน้ำมันซ่อมแซมตัวเองได้
งานวิจัยนี้ศึกษาหาปริมาณรูพรุน สมบัติเชิงกล (ทั้งก่อนและหลังการบวมตัวในน้ำมันเบนซิน) และอัตราการบวมตัวของยาง
กระบวนการเตรียมชิ้นงานทำได้โดยผสมเส้นใยนาโนเซลลูโลสกับน้ำกลั่น
จากนั้นทำให้เส้นใยกระจายตัวด้วยเครื่องผสมสารความถี่สูง
นำมาผสมกับน้ำยางลาเท็กซ์ด้วยเครื่องกวนสารละลาย และอบที่อุณหภูมิ 70 องศาเซลเซียส นาน 12 ชม.
นำยางผสมเส้นใยดังกล่าวมาผสมกับยางธรรมชาติและสารเติมแต่ง ด้วยเครื่องผสมยางแบบสองลูกกลิ้ง
จากนั้นหาค่าระยะเวลาการคงรูปของยาง (tc90) ด้วยเครื่องรีโอมิเตอร์แบบจานแกว่งที่อุณหภูมิ 150 องศาเซลเซียส
นำค่าที่ได้มาใช้ในการคงรูปยางให้เป็นแผ่นด้วยเครื่องอัดขึ้นรูปด้วยความร้อน
จากนั้นศึกษาสัณฐานวิทยา
ได้แก่
วิเคราะห์หาปริมาณรูพรุน
และการกระจายตัวของเส้นใย ด้วยกล้องจุลทรรศน์อิเล็กตรอนแบบส่องกราด
ทดสอบสมบัติเชิงกล ด้วยเครื่องทดสอบแรงดึง
ในขณะเดียวกันนำยางสูตรต่าง ๆ ไปหาอัตราการบวมตัวในน้ำมันเบนซินที่เวลาต่าง ๆ
ผลการทดลองสรุปว่า
สูตรที่มีการผสมเส้นใยลงในยางธรรมชาติที่ 2 phr เป็นสูตรที่เหมาะสมที่สุด
เพราะมีอัตราการบวมตัวเร็วที่สุดเมื่อสัมผัสกับน้ำมันเบนซิน
และมีความแข็งแรงมากกว่าสูตรที่ไม่เติมเส้นใย ทั้งก่อนและหลังบวมตัวในน้ำมันเบนซิน
