sentences
งานวิจัยฉบับนี้มีวัตถุประสงค์เพื่อลดความแปรปรวนของเวลา
และลดอัตราของเสีย ในกระบวนการเชื่อมทิกที่เกิดขึ้นกับผลิตภัณฑ์ Ice bin ASSY ซึ่งเป็นภาชนะสำหรับบรรจุน้ำแข็ง ที่ใช้ในเครื่องบินโดยประยุกต์ใช้แนวคิดลีน ซิกส์ซิกมา
งานวิจัยได้ดำเนินการตามขั้นตอนซิกส์ ซิกมา
ประกอบไปด้วย การนิยามปัญหา การวัดสภาพปัญหา การวิเคราะห์ปัญหา การปรับปรุงแก้ไข และการควบคุมและติดตามผล
จากการนิยามปัญหาด้วยการสอบถาม และเก็บข้อมูลจากกระบวนการผลิตพบว่ากระบวนการเชื่อมทิกเป็นกระบวนการที่ก่อให้เกิดความล่าช้า
เมื่อวัดสภาพปัญหาด้วยฮีสโตแกรมแผนผังสายธารคุณค่าปัจจุบัน และแผนภูมิพาเรโต พบสาเหตุหลัก 3 ประการได้แก่ การวัดขนาดเชิงเส้นไม่ได้ตามข้อกำหนดของผลิตภัณฑ์ รอยเชื่อมไม่สมบูรณ์ และผลิตภัณฑ์ไม่ได้รูปทรง
จึงใช้ผังก้างปลาเพื่อวิเคราะห์สาเหตุของปัญหา
และใช้การประเมินความเสี่ยง
เพื่อจัดลำดับความเสี่ยง
ผลจากการวิเคราะห์พบว่าความร้อนจากการเชื่อมทำให้เสียรูปทรง
นอกจากนี้ยังไม่มีมาตรฐานในการทำงาน
และสูญเสียเวลาในการประกอบเครื่องมือจับยึด
ดังนั้นจึงปรับปรุงด้วยหลักการ ECRS
ทำให้เกิดเครื่องมือจับยึดชิ้นงานแบบใหม่
และนำเสนอแผนผังสายธารคุณค่าอนาคต
ขั้นตอนสุดท้ายคือการควบคุมและติดตามผลโดยใช้เอกสารมาตรฐานวิธีการปฏิบัติงาน
หลังจากการปรับปรุงพบว่า ความแปรปรวนของเวลาการผลิตลดลงร้อยละ 65
และอัตราของเสียลดลงร้อยละ 28
