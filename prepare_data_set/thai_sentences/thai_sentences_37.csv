sentences
งานวิจัยนี้เป็นการศึกษาศักยภาพการผลิตก๊าซชีวภาพโดยการหมักร่วมระหว่างใบอ้อยที่ผ่านการปรับสภาพทางกายภาพและมูลวัว
โดยมีการเดินระบบผลิตก๊าซชีวภาพกระทั่งได้สภาวะที่เหมาะสม คือ การใช้อัตราส่วนของใบอ้อยต่อมูลวัว 1:1 มีการปรับสภาพทางกายภาพเพื่อให้ใบอ้อยมีขนาดเล็กลง
และมีการเติมแคลเซียมคาร์บอเนต (CaCO3) 16 กรัมต่อลิตร
เพื่อรักษาค่าพีเอช และสภาพด่างในระบบให้เหมาะสมสำหรับจุลินทรีย์ภายในระบบ
"โดยสามารถรักษาสภาพด่างให้อยู่ในช่วง 1,480 ถึง 4,640 mg CaCO3 L-1"
และค่าพีเอช มีค่าอยู่ในช่วง 6.95 ถึง 7.15 ซึ่งเป็นค่าพีเอชที่เหมาะสมสำหรับการทำงานของจุลินทรีย์ในระบบเป็นอย่างดี
อย่างไรก็ตามก่อนการผลิตก๊าซชีวภาพนั้นจะมีการวิเคราะห์องค์ประกอบของใบอ้อย
พบว่ามีค่าเซลลูโลส 39.096 ± 0.559% เฮมิเซลลูโลส 25.291 ± 0.937% และลิกนิน 18.556 ± 1.399% ตามลำดับ จากการทดสอบศักยภาพการผลิตก๊าซชีวภาพจากการหมักร่วมระหว่างใบอ้อย และมูลวัว พบว่า เปอร์เซ็นต์มีเทนสูงสุด มีค่า 65.11% ± 0.30%
"ปริมาณก๊าซชีวภาพรวมสะสมทั้งหมดสูงสุด คือ 1,978 ± 3.54 มิลลิลิตร"
"และปริมาณมิลลิลิตรมีเทนสะสมทั้งหมด 1,148 ± 5.00 มิลลิลิตร ตามลำดับ จากงานวิจัยนี้แสดงให้เห็นว่าการนำใบอ้อยหมักร่วมกับมูลวัวสามารถผลิตก๊าซชีวภาพได้เป็นอย่างดี"
ดังนั้นใบอ้อยซึ่งเป็นวัสดุเหลือทิ้งทางการเกษตรสามารถเป็นวัสดุสำหรับการผลิตพลังงานทางเลือกในชุมชน
