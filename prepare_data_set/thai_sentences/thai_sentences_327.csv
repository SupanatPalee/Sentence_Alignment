sentences
งานวิจัยนี้เป็นการศึกษาความเป็นไปได้ในการนำพอลิแลคติกแอซิด และกากกาแฟมาสร้างเป็นคอมโพสิตที่เป็นมิตรต่อสิ่งแวดล้อม
"ประยุกต์ใช้การออกแบบการทดลองทางสถิติเพื่อทำการศึกษา 2 ตัวแปร ได้แก่ ปริมาณการผสมกากกาแฟ (ร้อยละ 10, 20 และ 30 โดยน้ำหนัก) และปริมาณของสารควบคู่ปฏิกิริยา (0, 1, 3 และ 5 ส่วนเทียบกับร้อยส่วน)"
ทำการผสมด้วยเครื่องอัดรีดสกรูคู่
และขึ้นรูปเป็นชิ้นงานสำหรับทดสอบสมบัติด้วยกระบวนการกดอัดร้อน
ผลการทดสอบสมบัติและการวิเคราะห์ผลทางสถิติทำให้ทราบว่าการเพิ่มปริมาณกากกาแฟส่งผลให้ค่าดัชนีการหลอมไหล ค่าความแข็ง ค่ามอดูลัสความยืดหยุ่น และร้อยละการยืดตัวของคอมโพสิตสูงขึ้น
สำหรับการเพิ่มปริมาณสารควบคู่ส่งผลให้ความต้านทานแรงดึงและมอดูลัสความยืดหยุ่นเพิ่มมากขึ้น
แต่การวิเคราะห์การถดถอยทำให้ทราบว่าอิทธิพลของทั้งสองตัวแปรส่งผลต่อสมบัติในลักษณะสมการยกกำลังสองมากกว่าความเป็นเส้นตรง การวิเคราะห์สัณฐานวิทยาทำให้ทราบว่าไม่ควรผสมกากกาแฟสูงกว่าร้อยละ 20
เพราะจะส่งผลต่อความสามารถในการคงรูปและความเป็นเนื้อเดียวกันของคอมโพสิต
ผลสรุปการวิจัยพบว่าควรผสมกากกาแฟร้อยละ 10
และเติมสารควบคู่ที่ 5 ส่วนเทียบกับร้อยส่วนทำให้สมบัติของคอมโพสิตมีสมบัติที่เหมาะสมกับการสร้างเป็นผลิตภัณฑ์และมีสี กลิ่น ของกากกาแฟซึ่งเป็นเอกลักษณ์เฉพาะตัว
