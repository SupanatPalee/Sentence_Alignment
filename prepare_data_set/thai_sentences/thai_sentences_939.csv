sentences
"งานวิจัยนี้เป็นการศึกษาความเป็นไปได้ทางเทคนิคในการอบกล้วยน้ำว้าด้วยความร้อนทิ้งจากระบบปรับอากาศแบบแยกส่วน ชุดทดลองประกอบไปด้วยระบบปรับอากาศแบบแยกส่วนขนาด 10.55 kW (36,000 Btu/hr) ใช้สารทำความเย็น R-22 เป็นสารทำงานในระบบปรับอากาศคอนเดนเซอร์แบบระบายความร้อนด้วยน้ำ โดยใช้น้ำอัตราการไหล 10 LPM ในการถ่ายเทความร้อน ใช้แผ่นสแตนเลสที่มีความหนา 1 mm ในการสร้างตู้อบแห้ง โดยสร้างตู้อบแห้งขนาดเท่ากับ0.8 X 0.6 X 0.7 m ภายในตู้อบแห้งมีถาดจำนวน 5 ถาด ซึ่งถาดแต่ละชั้นห่างกัน 10 cm และอัตราการไหลของอากาศผ่านตู้อบแห้ง 1.10 kg/s ในการทดลองใช้กล้วยน้ำว้าจำนวน 10 kg มาทำการอบแห้ง จากการทดลองพบว่าใช้เวลาในการอบแห้ง 62 ชั่วโมง เพื่อได้กล้วยน้ำว้าแห้งจำนวน4.35 kg ที่ความชื้นร้อยละ 50 มาตรฐานแห้ง โดยน้ำที่ผ่านการแลกเปลี่ยนความร้อนออกมาจากคอนเดนเซอร์ เมื่อไหลเข้าอุปกรณ์แลกเปลี่ยนความร้อนภายในตู้อบแห้งมีอุณหภูมิเฉลี่ย 48.35 oCและอากาศภายในตู้อบแห้งมีอุณหภูมิเฉลี่ย 46.23 oC"
