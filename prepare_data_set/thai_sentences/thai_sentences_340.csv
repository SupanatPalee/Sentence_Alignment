sentences
บทความนี้ มีวัตถุประสงค์เพื่อศึกษาความเป็นไปได้ของธุรกิจเรือลำเลียงและลากจูง ซึ่งประกอบด้วยการศึกษาด้านการตลาด เทคนิค บริหาร การเงิน และเศรษฐศาสตร์
โดยข้อมูลจากการเก็บรวบรวมและสัมภาษณ์ผู้ประกอบธุรกิจเรือลำเลียงที่ดำเนินธุรกิจการขนส่งสินค้าในแม่น้ำเจ้าพระยาและแม่น้ำป่าสักจะถูกใช้ในการประมาณการต้นทุน ผลตอบแทนของธุรกิจเรือลำเลียง และการพยากรณ์ปริมาณสินค้า
จากการศึกษา พบว่า มีความเป็นไปได้ทางการตลาด
เนื่องจากปริมาณการขนส่งสินค้าในแม่น้ำเจ้าพระยาและแม่น้ำป่าสักมีแนวโน้มเพิ่มขึ้นอย่างต่อเนื่องโดยเฉพาะสินค้าประเภทแร่เชื้อเพลิง (ถ่านหิน) และปูนซีเมนต์
ในขณะที่ขั้นตอนในการดำเนินงานทั้งทางด้านเทคนิคและบริหารไม่มีความซับซ้อน
จึงไม่จำเป็นต้องใช้ผู้เชี่ยวชาญเฉพาะทาง
แต่สามารถใช้ประสบการณ์จากผู้ปฏิบัติงานได้
"โดยธุรกิจเรือลำเลียงและลากจูงในการศึกษานี้ใช้เงินลงทุนประมาณ 19,553,549 บาท อายุโครงการ 10 ปี พบว่า ให้ผลตอบแทนคิดเป็นมูลค่าปัจจุบันสุทธิ (Net Present Value) เท่ากับ 3,825,339 บาท อัตราผลตอบแทนภายในโครงการ (Internal Rate of Return) เท่ากับ ร้อยละ 24.33"
อัตราส่วนผลตอบแทนต่อต้นทุน (B/C Ratio) เท่ากับ 1.53 เท่า และระยะเวลาคืนทุน (Payback Period) เท่ากับ 7 ปี 7 เดือน
จึงสรุปได้ว่าธุรกิจนี้มีความเป็นไปได้ในการลงทุน
นอกจากนี้
ผลจากการวิเคราะห์ความไว พบว่า การเปลี่ยนแปลงเพียงปัจจัยเดียว ได้แก่
รายได้ลดลงร้อยละ 5 หรือต้นทุนเพิ่มขึ้นร้อยละ 10
มูลค่าปัจจุบันสุทธิก็ยังมีค่าเป็นบวก
ในขณะที่ การเปลี่ยนแปลง 2 ปัจจัยพร้อมกัน
พบว่า ต้นทุนที่เพิ่มขึ้นและรายได้ลดลงร้อยละ 10
จะส่งผลให้มูลค่าปัจจุบันสุทธิมีค่าเป็นลบ
