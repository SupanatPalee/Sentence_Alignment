sentences
งานวิจัยนี้มีวัตถุประสงค์เพื่อศึกษาจลนพลศาสตร์การอบแห้งชิ้นขิงที่อุณหภูมิ 50°C
ความดันสมบูรณ์ในห้องอบแห้งคงที่ 10 kPa และความดันในห้องอบแห้งแบบจังหวะโดยใช้อัตราส่วนระหว่างช่วงเวลาความดันสุญญากาศต่อความดันบรรยากาศหรืออัตราส่วนพัลส์ 10:2 และ 15:2 นาที
และวิเคราะห์คุณภาพด้านสีและความสิ้นเปลืองพลังงานจำเพาะ
จากการทดลองพบว่า การอบแห้งขิงโดยใช้ความดันในห้องอบแห้งแบบจังหวะสามารถอบแห้งชิ้นขิงได้เร็วกว่าความดันในห้องอบแห้งคงที่
นอกจากนี้เมื่อช่วงเวลาความดันสุญญากาศเพิ่มขึ้นจาก 10:2 เป็น 15:2 นาที ส่งผลให้อัตราการอบแห้งเพิ่มขึ้น เวลาในการอบแห้งและความสิ้นเปลืองพลังงานจำเพาะน้อยลง
โดยการอบแห้งขิงที่อัตราส่วนพัลส์ 15:2 นาที มีความสิ้นเปลืองพลังงานจำเพาะ (SEC=28.84 MJ/kgwater-evap.) น้อยที่สุด
สำหรับค่าสีของขิงหลังอบแห้งพบว่า ความสว่างมีค่าใกล้เคียงกันทุกการทดลอง
ส่วนค่าสีแดงและสีเหลืองของขิงที่อบแห้งด้วยความดันสุญญากาศคงที่จะมีค่าสูงที่สุด
