sentences
งานวิจัยนี้ศึกษาผลของปริมาณ NiO บนตัวเร่งปฏิกิริยา Ni-Al2O3 ที่สังเคราะห์จากการตกตะกอนร่วม
"โดยเติม NiO ที่ปริมาณ 0, 20, 40, 60, 80 และ 100 %wt"
"โดยศึกษาคุณลักษณะของตัวเร่งปฏิกิริยาด้วยเทคนิค XRD, N2 adsorption-desorption, TEM และ SEM-EDS"
ซึ่งหลังจากนั้นนำตัวเร่งปฏิกิริยาที่สังเคราะห์ได้มาผ่านการกระตุ้นด้วยแก๊สไฮโดรเจน
และทดสอบความว่องไวของตัวเร่งปฏิกิริยาโดยใช้ปฏิกิริยาดีออกซิเจเนชันของกรดโอเลอิกในเครื่องปฏิกรณ์แบบกะที่อุณหภูมิ 310°C ความดันของแก๊สไฮโดรเจน 40 bar เป็นเวลา 4 h
และวิเคราะห์ผลิตภัณฑ์ด้วยเครื่องแก๊สโครมาโทกราฟ
จากผลการศึกษาคุณลักษณะพบว่าการเตรียมตัวเร่งปฏิกิริยา Ni-Al2O3 โดยใช้วิธีการตกตะกอนร่วมที่ไม่ได้ผ่านการกระตุ้นด้วยแก๊สไฮโดรเจน สามารถพบผลึก β-Ni(OH)2 และ Al(OH)3 และตัวเร่งปฏิกิริยาที่สังเคราะห์ได้มีขนาดรูพรุนเป็นขนาดเมโซ
นอกจากนี้ยังพบว่าโลหะ Ni สามารถยึดเกาะบนผิวของอะลูมินาได้สูงสุดเพียง 19%wt
และศึกษาความว่องไวในการเร่งปฏิกิริยาดีออกซิเจเนชันของตัวเร่งปฏิกิริยา Ni-Al2O3(R) ที่ผ่านการกระตุ้นด้วยแก๊สไฮโดรเจนแล้ว
พบว่าตัวเร่งปฏิกิริยา 80Ni-Al2O3(R) จะให้ค่าการเปลี่ยนของกรดโอเลอิกสูงสุดที่ 68%
และให้ผลได้ของน้ำมันดีเซลสูงสุดในช่วง C17 ผ่านปฏิกิริยาดีคาร์บอนิเลชันและปฏิกิริยาดีคาร์บอกซิเลชันโดยให้ผลได้ในช่วง C14-C18 ซึ่งเป็นกรีนดีเซลถึง 54% ที่เวลาในการทำปฏิกิริยา 240 min เนื่องจากตัวเร่งปฏิกิริยา 80Ni-Al2O3(R) มีปริมาณ Ni บนพื้นผิวตัวเร่งปฏิกิริยาสูงที่สุด
มีการกระจายตัวของ NiO ที่ดี
และมีขนาดรูพรุนเฉลี่ยสูง
ส่วนตัวเร่งปฏิกิริยา 0Ni-Al2O3(R) จะไม่สามารถเร่งปฏิกิริยาดีออกซิเจเนชัน
โดยสังเกตได้จากผลได้ของสารประกอบไฮโดรคาร์บอนที่ไม่ถึง 1%
