sentences
งานวิจัยนี้มีวัตถุประสงค์เพื่อศึกษาปัจจัยที่ส่งผลกระทบต่อการเชื่อมเสียดทานอะลูมิเนียมหล่อกึ่งของแข็ง7075
การทดลองเชื่อมกระทำ�ภายใต้ความเร็วหมุนเชื่อม 3 ระดับ คือ 450 675 และ 1000 รอบต่อนาที (rpm)และแรงดันเชื่อม 3 ระดับ คือ 40 50 และ 60 บาร์ (bar)
โดยมุ่งเน้นผลกระทบต่อโครงสร้างมหภาคและจุลภาค ความแข็ง และความแข็งแรงดึงของรอยเชื่อม
ซึ่งผลการทดลองพบว่า โครงสร้างบริเวณการเสียรูปอย่างสมบูรณ์แบบ (Fully Deformed Zone; FPDZ) เป็นเกรนที่ละเอียดเกิดการผสมผสานของเนื้อโลหะทั้งสองชิ้น
ลักษณะการเรียงตัวของเกรนเป็นแถวเรียงตัวไปในทิศทางเดียวกันซึ่งได้รับอิทธิพลมาจากการหมุนของเครื่องกลึง ค่าความแข็งแรงเพิ่มมากขึ้นเมื่อเพิ่มความเร็วหมุนเชื่อม
ค่าความแข็งแรงดึงสูงสุด244.6 เมกกะปาสคาล (MPa) ที่ความเร็วหมุนเชื่อม 1000 rpm แรงดันเชื่อมที่ 60 bar
และมีประสิทธิภาพของความแข็งแรงดึงรอยเชื่อมอยู่ที่ประมาณ 107.3% เมื่อเทียบกับเนื้อโลหะเดิม
