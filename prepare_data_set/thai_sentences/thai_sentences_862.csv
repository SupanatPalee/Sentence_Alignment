sentences
การวิจัยนี้มีวัตถุประสงค์เพื่อ
1) เพื่อศึกษาการวางแผนทางการเงินเพื่อชีวิตวัยเกษียณของครูและบุคลากรทางการศึกษาในสังกัดสำนักงานอาชีวศึกษาจังหวัดสิงห์บุรี
2) เพื่อเปรียบเทียบการวางแผนทางการเงินเพื่อชีวิตวัยเกษียณของครูและบุคลากรทางการศึกษาในสังกัดสำนักงานอาชีวศึกษาจังหวัดสิงห์บุรีจำแนกตามคุณลักษณะส่วนบุคคล
กลุ่มตัวอย่างที่ใช้ในการวิจัยเป็นครูและบุคลากรทางการศึกษาในสังกัดสำนักงานอาชีวศึกษาจังหวัดสิงห์บุรีจำนวน 195 คน
โดยใช้วิธีการสุ่มตัวอย่างแบบง่าย (simple random sampling)
โดยการนำรายชื่อของครูและบุคลากรทางการศึกษาในสังกัดสำนักงานอาชีวศึกษาสิงห์บุรีทั้งหมด มาจับฉลากผู้ที่ถูกเลือก
เพื่อใช้ในการเก็บข้อมูล
เครื่องมือที่ใช้ในการวิจัยเป็นแบบสอบถาม  ความคิดเห็นลักษณะเป็นมาตราส่วนประเมินค่า 5 ระดับ มีค่าความเชื่อมั่นเท่ากับ 0.928
การเก็บรวบรวมข้อมูล
ใช้วิธีแจกแบบสอบถามครูและบุคลากรทางการศึกษาในสังกัดสำนักงานอาชีวศึกษาจังหวัดสิงห์บุรี
โดยได้แบบสอบถามกลับมาครบทุกชุด
สถิติที่ใช้ได้แก่ ค่าร้อยละ ค่าเฉลี่ย ค่าเบี่ยงเบนมาตรฐาน และการวิเคราะห์ความแปรปรวนทางเดียว (One Way Analysis of Variance)
ถ้าพบว่ามีความแตกต่างกันอย่างมีนัยสำคัญทางสถิติที่ระดับ .05 จะนำค่าคะแนนเฉลี่ยไปทำการทดสอบโดยวิธี LSD
ผลการวิจัยพบว่า
1) ครูและบุคลาการทางการศึกษาในสังกัดสำนักงานอาชีวศึกษาจังหวัดสิงห์บุรีมีการวางแผนทางการเงินเพื่อชีวิตวัยเกษียณในภาพรวมทั้ง 4 ด้าน อยู่ในระดับมาก
และเมื่อพิจารณาเป็นรายด้านพบว่าอยู่ในระดับมากทุกด้าน
2)
ครูและบุคลากรทางการศึกษาในสังกัดสำนักงานอาชีวศึกษาจังหวัดสิงห์บุรีที่มีอายุต่างกัน มีสถานภาพต่างกัน
และมีรายได้ต่อเดือนต่างกัน
มีการวางแผนทางการเงินเพื่อชีวิตวัยเกษียณโดยภาพรวมไม่แตกต่างกัน ส่วนครูและบุคลากรทางการศึกษาในสังกัดสำนักงานอาชีวศึกษาจังหวัดสิงห์บุรีที่มีระดับการศึกษาต่างกันมีการวางแผน ทางการเงินเพื่อชีวิตวัยเกษียณโดยภาพรวมแตกต่างกันอย่างมีนัยสำคัญที่ระดับ .05
