sentences
การตามรอยจุดกำลังไฟฟ้าสูงสุดของระบบเซลล์แสงอาทิตย์เป็นสิ่งที่จำเป็นสำหรับระบบเซลล์แสงอาทิตย์ไม่ว่าจะเป็นระบบแบบอิสระ และระบบที่เชื่อมกับระบบส่งจ่ายไฟฟ้า
เพื่อให้เซลล์แสงอาทิตย์ผลิตกำลังไฟฟ้าให้ได้สูงที่สุด
ดึงศักยภาพสูงสุดเท่าที่แผงของเซลล์แสงอาทิตย์จะสามารถผลิตออกมาได้ ที่ทุกๆการเปลี่ยนแปลงของความเข้มของแสงอาทิตย์และอุณหภูมิที่เปลี่ยนไป
ในบทความนี้จะนำเสนอการตามรอยจุดกำลังไฟฟ้าสูงสุดของเซลล์แสงอาทิตย์ด้วยวิธีการเพิ่มค่าความนำ (Incremental conductance method) สำหรับระบบเซลล์แสงอาทิตย์แบบอิสระที่ใช้วงจรแปลงผันกำลังไฟฟ้าแบบลดทอนแรงดัน (Buck converter)
โดยจะอาศัยหลักการปรับตัวของค่าวัฏจักรหน้าที่ (Duty cycle) ให้เหมาะสมเพื่อให้ได้จุดกำลังไฟฟ้าสูงสุด
สมรรถนะการควบคุมด้วยวิธีที่นำเสนอในบทความนี้ยืนยันด้วยการจำลองสถานการณ์ผ่านชุดบล็อกไฟฟ้ากำลัง (Power system block) ร่วมกับ Simulink ของโปรแกรม MATLAB และผลการทดสอบ
เพื่อแสดงให้เห็นว่าการตามรอยจุดกำลังไฟฟ้าสูงสุดของระบบเซลล์แสงอาทิตย์แบบอิสระด้วยวิธีการเพิ่มค่าความนำสามารถติดตามจุดกำลังไฟฟ้าสูงสุดได้ในทุกการเปลี่ยนแปลงของสภาพแวดล้อม
