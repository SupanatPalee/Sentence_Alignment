sentences
งานวิจัยนี้เป็นโครงการวิจัยและนวัตกรรมเพื่อถ่ายทอดเทคโนโลยีสู่ชุมชนฐานราก
ทำการทดลองอบแห้งแป้งเท้ายายม่อมด้วยโรงเรือนอบแห้งพลังงานแสงอาทิตย์เปรียบเทียบกับวิธีการตากแดดแบบดั้งเดิม
โดยมีวัตถุประสงค์เพื่อศึกษาจลนพลศาสตร์ของการอบแห้ง คุณภาพด้านสี ปริมาณน้ำอิสระ และแบบจำลองทางคณิตศาสตร์ที่เหมาะสมเพื่อทำนายจลนพลศาสตร์การอบแห้ง
ทำการอบแห้งแป้งเท้ายายม่อมจากความชื้นเริ่มต้นประมาณร้อยละ 80 มาตรฐานแห้ง จนเหลือความชื้นสุดท้ายประมาณร้อยละ 15 มาตรฐานแห้ง
จากผลการทดลองพบว่า การอบแห้งโดยใช้โรงเรือนพลังงานแสงอาทิตย์มีอัตราการอบแห้งสูงกว่าวิธีการตากแดดแบบธรรมชาติ
สามารถอบแห้งได้เร็วกว่าประมาณ 2-4 ชั่วโมง
คุณภาพด้านสีอยู่ในเกณฑ์ที่ดี ยอมรับได้
สำหรับปริมาณน้ำอิสระของผลิตภัณฑ์หลังการอบแห้งด้วยโรงเรือนพลังงานแสงอาทิตย์อยู่ในช่วง 0.478-0.493
ส่วนการตากแดดอยู่ในช่วง 0.495-0.548 ซึ่งให้ค่าไม่เกิน 0.6 ถือว่าอยู่ในเกณฑ์มาตรฐานของอาหารแห้งที่สามารถเก็บรักษาได้ทั้ง 2 วิธีการ
นอกจากนี้สมการอบแห้งเอมพิริคัลของเวอร์มาและคณะ สามารถให้ผลการทำนายจลนพลศาสตร์การอบแห้งแป้งเท้ายายม่อมได้ดีที่สุด
โดยมีค่าเฉลี่ยของสัมประสิทธิ์การตัดสินใจสูงที่สุด รากที่สองของความคลาดเคลื่อนกำลังสองเฉลี่ยและผลรวมกำลังสองความคลาดเคลื่อนต่ำที่สุด
