sentences
งานวิจัยนี้มีวัตถุประสงค์เพื่อศึกษาและวิเคราะห์ปัจจัยที่มีอิทธิพลต่อประสิทธิภาพการตัดหญ้าเนเปียร์
โดยใช้วิธีการออกแบบการทดลอง
ปัจจัยที่ทำการศึกษาประกอบด้วย ความเร็วการเคลื่อนที่ตัด (กิโลเมตร/ชั่วโมง) และความเร็วรอบชุดหัวตัด (รอบ/นาที) ที่ส่งผลต่อความยาวชิ้นหญ้าตามต้องการ
การทดลองนี้ทำการตัดหญ้าเนเปียร์ที่อายุ 45 และ 60 วัน
โดยการออกแบบการทดลองเชิงแฟกทอเรียลแบบเต็มรูป
จากนั้นทำการตัดหญ้าโดยปรับตั้งค่าตามลำดับการทดลอง
วิเคราะห์ผลการทดลองด้วยโปรแกรมวิเคราะห์ทางสถิติ
ผลจากการทดลองพบว่าความเร็วการเคลื่อนที่ตัดและความเร็วรอบชุดหัวตัดของเครื่องตัดหญ้าเนเปียร์มีอิทธิพลต่อความยาวชิ้นหญ้าที่ทำการตัดอย่างมีนัยสำคัญทางสถิติที่ระดับ 0.05
พบว่าเมื่อตัดหญ้าที่อายุ 45 และ 60 วัน
โดยใช้รถแทรกเตอร์ขนาด 12 แรงม้า
"ความเร็วการเคลื่อนที่ตัด 5 กิโลเมตรต่อชั่วโมง ความเร็วรอบชุดหัวตัดที่ 1,800 รอบต่อนาที เวลา 1 ชั่วโมง"
สามารถตัดหญ้าได้เฉลี่ย 6.84 ตัน ที่ความยาวชิ้นหญ้า 3-5 เซนติเมตร
