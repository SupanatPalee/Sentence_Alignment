sentences
การวิจัยครั้งนี้มีวัตถุประสงค์
1) เพื่อศึกษาการเกิดสีของเคลือบ
ทดสอบค่าสีและความสว่างของเคลือบ
2) เพื่อศึกษาลักษณะและความสมบูรณ์ของผิวเคลือบโดยกำหนดเคลือบที่มีดีบุกออกไซด์ สังกะสีออกไซด์ และแบเรียมคาร์บอเนตเป็นสารเพิ่มเติม
โดยสุ่มแบบเจาะจงจากตารางสามเหลี่ยม จำนวน 10 สูตรส่วนผสม
และใช้ทองแดงออกไซด์ เป็นสารเพิ่มเติม ร้อยละ1 ร้อยละ 3 และร้อยละ 5 ทุกส่วนผสม
"เผาเคลือบที่อุณหภูมิ 1,230 องศาเซลเซียส ในบรรยากาศแบบออกซิเดชั่น"
ผลการวิจัยพบว่า (1) การเกิดสีของเคลือบหินฟันม้า มี 2 โทน ได้แก่
1) โทนเขียวอมสีฟ้า ได้แก่
สูตรที่ 1-3 มีปริมาณทองแดงออกไซด์ เป็นสารเพิ่มเติม ร้อยละ1
2) โทนสีเขียว ได้แก่
สูตรที่ 1-3 มีปริมาณ
ทองแดงออกไซด์เป็นสารเพิ่มเติม ร้อยละ3-5  และสูตรที่ 4-10 ที่มีปริมาณทองแดงออกไซด์ เป็นสารเพิ่มเติม ร้อยละ 1-5
(2) เคลือบหินฟันม้ามีค่า a* เฉลี่ยอยู่ที่ -9.65 ถึง -11.10  มีค่า b* เฉลี่ยอยู่ที่ +12.77 ถึง +16.64 และมีค่า L* เฉลี่ยอยู่ที่ +50.80 ถึง +24.30
(3)
ลักษณะของเคลือบหินฟันม้ามีความมันแวววาวทุกสูตรส่วนผสม และผิวเคลือบมีความสมบูรณ์โดยไม่มีตำหนิทุกสูตรส่วนผสม
(4) เคลือบหินฟันม้าที่พัฒนาขึ้นประกอบด้วยวัตถุดิบดังต่อไปนี้ หินฟันม้า ร้อยละ 45   โดโลไมท์ ร้อยละ 10 แคลเซียมคาร์บอเนต ร้อยละ 13 ดินขาว ร้อยละ 07 หินเขี้ยวหนุมาน ร้อยละ 25
มีส่วนผสมของดีบุกออกไซด์ ร้อยละ 2-8 สังกะสีออกไซด์ ร้อยละ1-7 แบเรียมคาร์บอเนต ร้อยละ 1-7
และสามารถใช้ทองแดงออกไซด์ ต่อเคลือบหินฟันม้าที่มีดีบุกออกไซด์ สังกะสีออกไซด์
และแบเรียมคาร์บอเนตเป็นสารเพิ่มเติม ตั้งแต่ ร้อยละ 1-5
