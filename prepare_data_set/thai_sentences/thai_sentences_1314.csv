sentences
นับแต่ปี พ.ศ. 2540 ตลาดที่อยู่อาศัยของประเทศไทยมีการขยายตัวอย่างต่อเนื่อง
โดยเฉพาะอย่างยิ่งในเขตกรุงเทพมหานคร และปริมณฑล
พบว่า มีจำนวนการโอนกรรมสิทธิ์ที่อยู่อาศัยสูงสุดในรอบ 18 ปี
ทั้งนี้ย่อมก่อให้เกิดปัญหาตามจำนวนการโอนกรรมสิทธิ์ที่เพิ่มขึ้น และการเร่งก่อสร้าง
ส่งผลให้มีการร้องเรียนเข้ามายังสำนักงานคณะกรรมการคุ้มครองผู้บริโภค (สคบ.) เพิ่มขึ้นอย่างต่อเนื่อง ตั้งแต่ปี พ.ศ.  2554 เป็นอันดับ 1 ติดต่อกัน 4 ปี
"ซึ่งในปี พ.ศ. 2558 อาคารชุดเป็นอันดับ 1 ของอสังหาริมทรัพย์ที่ถูกร้องเรียนมากที่สุดเป็นจำนวนถึง 1,163 เรื่อง"
โดยเรื่องที่ถูกร้องเรียนมากที่สุด คือ การก่อสร้างไม่แล้วเสร็จ การชำรุดหลังการก่อสร้าง
และการก่อสร้างแล้วเสร็จแต่เก็บงานไม่เรียบร้อย
ดังนั้น
การวิจัยนี้จึงมีวัตถุประสงค์เพื่อจัดลำดับปัจจัยที่มีความสำคัญด้านการบริการหลังการขายของการซ่อมแซมห้องชุดที่อยู่ภายในระยะเวลาประกันในเขตพื้นที่กรุงเทพมหานครและปริมณฑล
โดยใช้แบบสอบถามในการเก็บรวบรวมข้อมูลทั้งหมด 7 โครงการ จำนวน 314 ราย
จากนั้นนำข้อมูลที่ได้ไปวิเคราะห์หาค่าเฉลี่ย (x̅)
และประเมินความสำคัญด้วยค่า Modified Priority Needs Index (PNImodified) จากทั้งหมด 60 ปัจจัย
ผลการวิจัย พบว่า ปัจจัยที่มีความสำคัญด้านการบริการหลังการขายของการซ่อมแซมห้องชุดที่ควรได้รับการปรับปรุงแก้ไข 10 อันดับแรก เรียงลำดับจากมากไปน้อย ได้แก่
1) การมีส่วนร่วมของผู้พักอาศัยในตัวเลือกต่างๆ ของการซ่อมแซม
2) การซ่อมแซมห้องชุดให้เสร็จภายในการเข้าซ่อมเพียงครั้งเดียว
3) ความละเอียดของงานฝีมือ
4) การใช้วัสดุที่ได้มาตรฐานตามข้อกำหนด ถูกต้องตามแบบ
และมีการตรวจสอบคุณภาพของวัสดุก่อนนำมาใช้งาน
5)
คุณภาพของผลงานในขั้นสุดท้ายมีความถูกต้องและได้มาตรฐาน
6)
กระบวนการทำงานเป็นไปตามแผนที่วางไว้
7) การเร่งรัดงานเพื่อให้เสร็จตามกำหนด
8)
ผลงานหลังการซ่อมแซมสามารถใช้งานได้ปกติไม่มีปัญหาเพิ่มเติมภายหลัง 9) การมีแรงงานเพียงพอกับงานที่ต้องทำ และมีทักษะชำนาญงานเฉพาะด้าน และ 10) การทำงานช่วงเวลาเย็น และวันหยุดสุดสัปดาห์
ซึ่งบริษัทพัฒนาอสังหาริมทรัพย์สามารถนำข้อมูลไปอ้างอิงในการวางแผน
พัฒนา
ปรับปรุง
หรือจัดระบบการบริการงานซ่อมแซมสำหรับโครงการใหม่ๆ ในอนาคตต่อไป
