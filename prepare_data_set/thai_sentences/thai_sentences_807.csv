sentences
การวิจัยนี้เป็นการศึกษาหาสาเหตุของปัญหาหลอดเสียและปรับปรุงกระบวนการบรรจุเครื่องสำอางของเครื่องบรรจุหลอดบีบอัตโนมัติโดยใช้เครื่องมือคุณภาพเพื่อเพิ่มประสิทธิภาพของกระบวนการผลิต
วิธีการวิจัยประกอบด้วยการศึกษากระบวนการผลิตผลิตภัณฑ์เครื่องสำอางหลอดรีโดยใช้หลักการ 3 จริง การเก็บรวบรวมข้อมูลของเสียด้วยแผ่นตรวจสอบ การวิเคราะห์ข้อมูลของเสียเพื่อจัดลำดับความสำคัญของปัญหาโดยใช้แผนภูมิพาเรโต
การวิเคราะห์สาเหตุของปัญหาด้วยแผนภูมิก้างปลา
และดำเนินการพิสูจน์สาเหตุโดยใช้เทคนิคการวิเคราะห์ปัญหาโดยการตั้งคำถาม 5W1H และเทคนิคการออกแบบการทดลองแบบแฟคทอเรียลเต็มรูปแบบ สำหรับ 3 ปัจจัย (8 การทดลอง)
และทำการทดลองซ้ำอีกครั้งรวม 16 การทดลอง
เพื่อหาปัจจัยในการปรับตั้งเครื่องจักรที่ทำให้เกิดของเสียน้อยที่สุด
ผลการวิจัยพบว่า
ปัจจัยที่ทำให้เกิดของเสียอันเนื่องมาจากเครื่องบรรจุ คือ ความเร็วเครื่องบรรจุ และรูปแบบการรองรับหลอด
หลังจากที่มีการปรับปรุงการทำงานของเครื่องบรรจุ
พบว่า
ของเสียลดลงมากกว่า ร้อยละ 90
โดยเหลือเพียงร้อยละ 0.09 ของจำนวนการผลิต
เมื่อเทียบกับ ร้อยละ 2.14 ก่อนการดำเนินการแก้ไข ค่าดัชนีวัดความสามารถของกระบวนการผลิต ทั้งค่าดัชนีวัดศักยภาพของกระบวนการในระยะยาว (Pp) และค่าดัชนีวัดสมรรถนะของกระบวนการในระยะยาว (Ppk) หลังการปรับปรุงมีค่ามากกว่า 1 ซึ่งแสดงถึงความสามารถของกระบวนการผลิตที่เพิ่มสูงขึ้น
นอกจากนี้ ค่าประสิทธิภาพของกระบวนการผลิตที่วัดได้หลังการปรับปรุงจาก 30.67 ชั่วโมง ลดลงเหลือ 21.82 ชั่วโมง เพิ่มขึ้นอย่างมากถึงประมาณร้อยละ 71
