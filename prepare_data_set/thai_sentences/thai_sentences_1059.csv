sentences
วัตถุประสงค์จากการศึกษาวิจัยนี้ เพื่อการออกแบบและพัฒนากลไกที่มีลักษณะเป็นแขนกลเสริมระบบชาร์จแบตเตอรี่อัตโนมัติ
โดยการออกแบบและสร้างแขนกลแบบคาร์ทีเซียลควบคุมระบบการทำงานด้วยอาดุยโน่
เพื่อทำการเปิดและปิดฝาจุกแบตเตอรี่ทุติยภูมิประเภทน้ำและจับฝาจุกแบตเตอรี่ยกขึ้นขณะทำการอัดประจุแบตเตอรี่ขนาด 12 โวลต์ 35 แอมป์
การออกแบบแขนกลที่มีต้นกำลังจากสเต็ปปิ้งมอเตอร์การขับเคลื่อนในแนวแกน Y ประสิทธิภาพด้านความแม่นยำในการเคลื่อนที่ลักษณะงานเคลื่อนที่ขึ้นระยะ 100 มิลลิเมตร ค่าความคลาดเคลื่อนเฉลี่ยร้อยละ 0.21 และลักษณะงานเคลื่อนที่ลงระยะ 100 มิลลิเมตร ค่าคลาดเคลื่อนเฉลี่ยร้อยละ 0.26
สำหรับจังหวะจับฝาจุกแบตเตอรี่ยกขณะที่ทำการอัดประจุ
ลักษณะการขับเคลื่อนในแนวแกน Y ด้วยการขึ้นและลงด้วยระยะ 50 มิลลิเมตร
ประสิทธิภาพด้านความแม่นยำในการเคลื่อนที่ขึ้นมีความคลาดเคลื่อนเฉลี่ย ร้อยละ 0.44 และในการเคลื่อนที่ลงมีความคลาดเคลื่อนเฉลี่ย ร้อยละ 0.26
ในการเปิดฝาจุกแบตเตอรี่นั้นลักษณะงานเป็นการหมุนเพื่อขันเกลียวเปิดและปิด ต้องใช้แรงบิดเพื่อหมุนฝาในจังหวะเปิดและปิดโดยใช้มอเตอร์ไฟฟ้ากระแสตรง แรงบิดที่เกิดขึ้นในการเปิดสูงสุด 0.3 นิวตัน-เมตร กระแส 0.2 แอมป์ และแรงบิดในการปิดสูงสุด 0.31 นิวตัน-เมตร กระแส 0.33 แอมป์
การทดสอบเปิดและปิดจุกแบตเตอรี่พบว่าสามารถทำงานได้ไม่มีความผิดพลาด
