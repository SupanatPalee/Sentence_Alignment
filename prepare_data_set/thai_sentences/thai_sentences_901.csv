sentences
งานวิจัยนี้มีวัตถุประสงค์เพื่อลดปริมาณของเสียจากการเกิดฟองอากาศในขั้นตอนการติดฉลากบนฮาร์ดดิสก์ไดรฟ์
และเพื่อปรับเรียบการผลิตในกระบวนการติดฉลากและบรรจุผลิตภัณฑ์
ด้วยแนวคิดหลักการลดความสูญเปล่า 7 ประการ
พบปัญหาความสูญเปล่าที่เกิดจากการผลิตของเสียฟองอากาศบนฉลากสินค้า
ขั้นตอนและระยะเวลาการทำงานไม่ปรับเรียบส่งผลให้ปริมาณการผลิตที่ได้ไม่สมดุล
และการเคลื่อนไหวที่จำเป็นของพนักงานส่งผลต่อระยะเวลาการทำงานที่มาก
การดำเนินงานการปรับปรุงแก้ไขเริ่มจากการศึกษาลักษณะของปัญหาที่เกิดขึ้น
เก็บข้อมูลเบื้องต้น วิเคราะห์ปัญหา และสาเหตุด้วยแผนผังก้างปลา
ออกแบบ กำหนดวิธีการ แนวทางในการแก้ไข
ด้านปัญหาของเสียจากฟองอากาศ เกิดจากการกระจายน้ำหนักของอุปกรณ์ยังฉลากยังไม่ทั่วถึง
ผู้วิจัยออกแบบพัฒนาอุปกรณ์ Rubbing Tool Cover
เพื่อใช้ในการรีดบนฉลาก
จากนั้นปรับปรุงวิธีการปฏิบัติงานด้วยการศึกษาการทำงาน ระยะเวลาของแต่ละสถานีงาน
เพื่อลดรอบเวลาด้วยเทคนิค ECRS
พร้อมทั้งปรับปรุงอุปกรณ์ในขั้นตอนการสแกนบาร์โค้ด และการแบ่งขั้นตอนการทำงานใหม่
เพื่อลดระยะเวลาการทำงานของพนักงานที่มีเวลาการทำงานสูงสุด
ผลการดำเนินงานพบว่า
การพัฒนาอุปกรณ์ Rubbing Tool Cover สามารถลดร้อยละของเสียที่เกิดจากฟองอากาศบนผลิตภัณฑ์จากก่อนปรับปรุงร้อยละ 18 ลดลงเหลือร้อยละ 2
คิดเป็นอัตราการลดลงร้อยละ 88.88
และลดร้อยละของเสียบนบรรจุภัณฑ์ก่อนปรับปรุงร้อยละ 30 ลดลงเหลือร้อยละ 5
"คิดเป็นอัตราการลดลงร้อยละ 83.33 และการปรับปรุงวิธีการทำงาน สถานีงาน Featuring สามารถเพิ่มปริมาณการผลิตจาก 1,324 ชิ้นต่อวัน เพิ่มขึ้นเป็น 1,381 ชิ้นต่อวัน เพิ่มขึ้น 57 ชิ้นต่อวัน"
คิดเป็นอัตราการเพิ่มขึ้นร้อยละ 4.30
ส่งผลให้ปริมาณการผลิตปรับเรียบมากยิ่งขึ้น
