sentences
การจำแนกปัญหา (Decomposition) เป็นหลักการพื้นฐานในการแก้ปัญหาแบบหลายวัตถุประสงค์ทั่วไป
ซึ่งในปัจจุบันเป็นที่สนใจและนิยมใช้ในการหาค่าที่เหมาะสมอย่างแพร่หลาย
ในบทความนี้ จึงนำเสนอวิธีการวิวัฒนาการแบบปรับตัวโดยใช้ผลต่างสำหรับปัญหาหลายวัตถุประสงค์โดยยึดหลักการจำแนก (Adaptive MOEA/D hybridized with Differential Evolution: AMOEA/D-DE) ซึ่งมีแนวคิดพื้นฐานจากวิธีการเชิงวิวัฒนาการแบบหลายวัตถุประสงค์โดยยึดหลักการจำแนก (A Multi-Objective Evolutionary Algorithm based on Decomposition: MOEA/D) และวิธีเชิงวัฒนาการโดยใช้ผลต่างแบบปรับตัว (Adaptive Differential Evolution Algorithm: ADE)
โดยอัลกอริทึมนี้ จะทำการจำแนกปัญหาออกเป็นปัญหาย่อย (แบ่งปัญหาหลายวัตถุประสงค์ออกเป็นปัญหาวัตถุประสงค์เดียวหลายปัญหา)
และทำการหาค่าที่เหมาะสมของทุกปัญหาย่อยไปพร้อม ๆ กัน ร่วมกับการปรับค่าพารามิเตอร์ควบคุมและกลยุทธ์ที่ใช้ในการหาค่าที่เหมาะสม
เพื่อให้เกิดทิศทางการค้นหาคำตอบที่ดีและหลากหลาย
โดยแต่ละปัญหาย่อยจะพัฒนาคำตอบรุ่นใหม่ด้วยคำตอบเดิมของปัญหาย่อยข้างเคียง ด้วยวิธีนี้
จึงทำให้ AMOEA/D-DE มีความซับซ้อนในการดำเนินงานที่น้อยและสามารถปรับตัวให้เหมาะสมกับสถานการณ์การค้นหาคำตอบได้
ในบทความนี้ ได้นำ AMOEA/D-DE มาเปรียบเทียบกับ MOEA/D และ MODE/D
ด้วยการแก้ปัญหามาตรฐานแบบหลายวัตถุประสงค์ที่มีค่าต่อเนื่อง
ซึ่งจากการทดลองพบว่า AMOEA/D-DE มีประสิทธิภาพด้านอัตราการลู่เข้าที่ดีกว่าอัลกอริทึมอื่น ๆ
แต่ต้องใช้เวลาการดำเนินงานที่มากกว่า
เมื่อเทียบจำนวนในการพัฒนาคำตอบที่เท่ากันานอัตราการลู่เข้าที่ดีกว่าอัลกอริทึมอื่น ๆ
