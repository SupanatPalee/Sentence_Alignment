sentences
งานวิจัยนี้นำเสนอการศึกษาเปรียบเทียบการพันขดลวดของเครื่องกำเนิดไฟฟ้าซิงโครนัสแม่เหล็กถาวร (Permanent Magnet Synchronous Generator (PMSG)) สำหรับเครื่องกำเนิดไฟฟ้าพลังน้ำขนาดเล็ก
โดยสร้างแบบจำลองการทำงานของเครื่องกำเนิดไฟฟ้าซิงโครนัสแม่เหล็กถาวรขนาด 200 วัตต์ ในระเบียบวิธีไฟไนต์เอลิเมนต์ (Finite Element Method (FEM)) ร่วมกับการทดสอบในสภาวการณ์จริง
เพื่อหาประเภทการพันขดลวดสเตเตอร์หรือขดลวดอาร์เมเจอร์ของเครื่องกำเนิดไฟฟ้าซิงโครนัสแม่เหล็กถาวรที่เหมาะสมกับกังหันน้ำความเร็วต่ำ ที่ใช้สำหรับฝายเก็บน้ำขนาดเล็กที่มีความสูงของหัวน้ำ (Header) อยู่ในระดับต่ำ
จากผลการจำลองการทำงานในระเบียบวิธีไฟไนต์เอลิเมนต์
และการทดสอบพบว่าการพันขดลวดแบบ Whole Coiled
จะทำให้เครื่องกำเนิดไฟฟ้ามีแรงดันเอาต์พุต และประสิทธิภาพมากกว่าการพันขดลวดแบบ Half Coiled เพราะปัจจัยที่มีผลต่อประสิทธิภาพของเครื่องกำเนิดไฟฟ้าซิงโครนัสแม่เหล็กถาวรมีอยู่ 2
ปัจจัยคือ ระยะพิตช์ของขดลวดและการวางตัวของขดลวดสเตเตอร์ที่ใช้พัน
การพันขดลวดแบบระยะพิตซ์เศษส่วน จะช่วยขจัดฮาร์มอนิกที่มีผลกระทบต่อแรงดันเหนี่ยวนําของขดลวด
แต่จะทำให้แรงดันเหนี่ยวนํามีค่าลดลงเล็กน้อยเมื่อเทียบกับแบบระยะพิตซ์เต็ม
