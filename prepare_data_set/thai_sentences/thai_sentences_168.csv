sentences
จากการที่ข้อมูลขนาดและความถี่ของน้ำหลากเป็นข้อมูลที่จำเป็นสำหรับการวางแผนป้องกันและบรรเทาความเสียหายจากอุทกภัย
ดังนั้นการศึกษานี้มีจึงวัตถุประสงค์เพื่อวิเคราะห์และประเมินขนาดและความถี่ของน้ำหลากในลำน้ำยัง
ซึ่งมีพื้นที่ด้านท้ายน้ำของลุ่มน้ำยังที่เผชิญเหตุการณ์น้ำท่วมอยู่บ่อยครั้ง
โดยการศึกษานี้ครอบคลุมถึงการเลือกทฤษฎีแจกแจงความถี่ 5 รูปแบบ ได้แก่ ทฤษฎีแกมมา ทฤษฎีล็อกนอร์มอล ทฤษฎีเจนเนอรัลไลซ์ เอ็กซ์ทรีม แวร์ลู ทฤษฎีกัมเบล และทฤษฎีไวบูลล์ และประมาณค่าพารามิเตอร์ของทฤษฎีแจกแจงความถี่ด้วยวิธีการประมาณภาวะน่าจะเป็นสูงสุด จากข้อมูลอนุกรมอัตราการไหลรายวันสูงสุดประจำปีของสถานีวัดน้ำท่า 4 สถานีในลำน้ำยัง ในช่วงปี พ.ศ.2533 ถึง 2562
สำหรับการเลือกทฤษฎีแจกแจงความถี่ให้เหมาะสมกับข้อมูลอัตราการไหล ได้ทำการตรวจสอบด้วยวิธีโคลโมโกรอฟ-สเมอร์นอฟ และวิธีเกณฑ์ข้อสนเทศอาไคเคะ
โดยพบว่าทฤษฎีไวบูลล์มีความเหมาะสมมากที่สุดสำหรับการวิเคราะห์และประเมินขนาดและความถี่ของน้ำหลากในรูปความสัมพันธ์ระหว่างปริมาณน้ำหลากสูงสุดกับรอบปีการเกิดซ้ำ
ทั้งนี้พบว่าผลการวิเคราะห์และประเมินปริมาณน้ำหลากสูงสุดในลำน้ำยัง ณ สถานีวัดน้ำท่า E.70 บ้านกุดกว้าง ที่รอบปีการเกิดซ้ำ 10 25 50 และ 100 ปี มีค่าเท่ากับ 718.7 801.4 853.8 และ 900.2 ลบ.ม.ต่อวินาที ตามลำดับ และ ณ สถานีวัดน้ำท่า E.92 บ้านท่างาม ที่รอบการเกิดซ้ำ 10 25 50 และ 100 ปี มีค่าเท่ากับ 713.2 815.1 881.0 และ 940.2 ลบ.ม.ต่อวินาที ตามลำดับ
เมื่อพิจารณาที่รอบปีการเกิดซ้ำเดียวกัน ณ ตำแหน่งสถานีวัดน้ำท่าทั้ง 4 สถานี
พบว่าปริมาณน้ำหลากสูงสุดในลำน้ำจะมีค่าเพิ่มขึ้นแปรผันกับขนาดของพื้นที่รับน้ำ
นอกจากนี้
การศึกษานี้ยังได้พัฒนาสมการความสัมพันธ์ระหว่างขนาดของพื้นที่รับน้ำกับปริมาณน้ำหลากสูงสุดที่รอบปีการเกิดซ้ำต่างๆ
สำหรับใช้ประเมินปริมาณน้ำหลากสูงสุดในลำน้ำที่ไม่มีการตรวจวัดข้อมูลน้ำท่า
โดยสรุป แนวทางการวิเคราะห์และประเมินปริมาณน้ำหลากและผลลัพธ์ที่ได้จากการศึกษานี้ จะเป็นประโยชน์ต่อการบรรเทาและบริหารจัดการอุทกภัยในพื้นที่ลุ่มน้ำยังอย่างมีประสิทธิภาพต่อไป
