sentences
ในงานวิจัยนี้สนใจศึกษาปัจจัยที่มีผลต่อความเรียบผิวในกระบวนการกลึงโดยอาศัยหลักการออกแบบการทดลอง (Design of Experiments) สำหรับการกลึงขึ้นรูปวัสดุ KCF Guide Pin ด้วยเครื่องกลึงอัตโนมัติ
โดยเทคนิคการออกแบบการทดลองแบบแฟคตอเรียลที่มีสองปัจจัย (32)  มีปัจจัยที่เกี่ยวข้อง คือความเร็วรอบ และอัตราการป้อน
ซึ่งแต่ละปัจจัยมี 3 ระดับ
ผลตอบสนองในการทดสอบครั้งนี้คือ ความหยาบผิว (Ra)
โดยค่าความลึกการตัดเป็นค่าคงที่ 0.1 มิลลิเมตร
ผลจากการทดสอบและนำมาวิเคราะห์ความแปรปรวน (ANOVA) ที่ระดับความเชื่อมั่น 95 % พบว่าปัจจัยหลักคือ อัตราการป้อน ซึ่งมีผลกระทบต่อความหยาบผิวอย่างมีนัยสำคัญ
โดยมีปัจจัยร่วม คือความเร็วรอบ
และมีสภาวะที่เหมาะสมที่สุดของปัจจัยและระดับปัจจัยที่มีผลกระทบต่อค่าความหยาบผิวน้อยที่สุด คือ ความเร็วรอบ 280 รอบต่อนาที และอัตราการป้อนตัด 0.08 มิลลิเมตรต่อรอบ แสดงให้เห็นค่าความหยาบผิวน้อยสุด 0.739 µm
