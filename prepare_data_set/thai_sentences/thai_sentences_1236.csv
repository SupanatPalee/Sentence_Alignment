sentences
งานวิจัยนี้มีวัตถุประสงค์เพื่อหาตัวแบบที่เหมาะสมในการประเมินค่าซ่อมสำหรับตู้แช่เปิดหน้าของร้านสะดวกซื้อ
ซึ่งปัญหาที่พบคือตู้แช่เปิดหน้าถูกนำไปซ่อมและนำกลับไปใช้ใหม่เป็นจำนวนมาก
ทำให้เกิดต้นทุนในการซ่อมแซมค่อนข้างสูง
และบางเครื่องอาจไม่เหมาะที่จะทำการซ่อมแซมแล้วนำกลับมาใช้ใหม่อีก
ปัจจัยเบื้องต้นที่มีผลต่อราคาการซ่อมตู้แช่เปิดหน้าคือราคาของตู้แช่เย็น       อายุการใช้งาน และจำนวนครั้งที่เคยผ่านการซ่อม
การวิเคราะห์การถดถอยเชิงเส้นพหุคูณถูกนำมาใช้ในการหาตัวแบบการประเมินค่าซ่อมแซม
ผลการศึกษาพบว่า ตัวแบบที่เหมาะสมในการประเมินค่าซ่อมสำหรับตู้แช่เปิดหน้าประกอบด้วยตัวแปรอิสระทั้งหมด  2 ตัวแปร ได้แก่ จำนวนครั้งที่เคยผ่านการซ่อม และอายุการใช้งาน
"โดยสมการถดถอยที่ประมาณได้ คือ ค่าซ่อมตู้แช่เย็น = 1,425* จำนวนครั้งที่เคยผ่านการซ่อมแซม  +1,285.2 * อายุการใช้งาน  มีค่าสัมประสิทธิ์การตัดสินใจที่ปรับค่าแล้วค่อนข้างสูง (R2Adjusted) เท่ากับ 0.83"
หมายความว่า 83% ของความผันแปรของค่าซ่อมแซมตู้แช่เปิดหน้าอธิบายได้ด้วย จำนวนครั้งที่เคยผ่านการซ่อมแซม และอายุการใช้งาน
ตัวแบบการประเมินราคาค่าซ่อมแซมสำหรับตู้แช่เปิดหน้าที่ได้สามารถช่วยให้บริษัทตัดสินใจได้ง่ายขึ้น
