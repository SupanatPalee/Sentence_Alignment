sentences
ปัจจุบันการขนส่งผลผลิตทางการเกษตรด้วยรถบรรทุกใช้งานเกษตรกรรม (รย.15 หรือ รถอีแต๋น) ได้มีบทบาทสำคัญอย่างยิ่งในประเทศไทย
จากสถิติพบว่าจำนวนรถบรรทุกใช้งานเกษตรกรรมเพิ่มมากขึ้นอย่างต่อเนื่องในแต่ละปี
งานวิจัยนี้จึงได้ทำการวิเคราะห์ความแข็งแรงและความแข็งตึงของโครงสร้างหลักรถบรรทุกใช้งานเกษตรกรรมด้วยระเบียบวิธีไฟไนต์เอเลเมนต์
โดยเลือกรถบรรทุกใช้งานเกษตรกรรมของอู่อนันต์การช่าง อำเภอจัตุรัส จังหวัดชัยภูมิ
โดยทำการสร้างแบบจำลองทางคอมพิวเตอร์ของโครงฐานบนโปรแกรมคอมพิวเตอร์ช่วยในการวิเคราะห์ทางวิศวกรรม
และพิจารณาภายใต้สมมติฐานภาระกระทำแบบสถิตศาสตร์และสมบัติวัสดุแบบยืดหยุ่นเชิงเส้น
โดยเลือกใช้เอเลเมนต์แบบคานที่มีจุดเชื่อมต่อยืดหยุ่น
ภาระที่กระทำต่อโครงสร้างเป็นภาระพื้นฐาน 4 รูปแบบ ได้แก่ ภาระการดัด ภาระการบิด ภาระกระทำในแนวยาวและภาระกระทำในแนวด้านข้าง
ผลการศึกษาพบว่าค่าความเค้นเสียหายสูงสุดเกิดในกรณีภาระกระทำในแนวด้านข้างซึ่งมีค่าเท่ากับ 155.21 เมกกะพาสคัล และระยะการเสียรูปสูงสุดของโครงฐานในกรณีภาระดัดมีค่าเท่ากับ 5.65 มิลลิเมตร
เมื่อพิจารณาค่าความแข็งตึงต่อการดัดและการบิดตัวของโครงฐาน
"พบว่ามีค่าเท่ากับ 20,462.83 นิวตันต่อมิลลิเมตร และ 4,700.44 นิวตัน-เมตรต่อองศา ตามลำดับ"
ท้ายที่สุดได้ทำการยืนยันความถูกต้องของผลการวิเคราะห์ด้วยโปรแกรมช่วยทางวิศวกรรมโดยเปรียบเทียบกับผลการทดสอบโครงสร้างทดสอบอย่างง่าย
สำหรับการวิเคราะห์ความแข็งตึงบิด
พบว่า
ค่าความแข็งตึงบิดจะมีค่าความผิดพลาดร้อยละ 8.3 และ 0.6
เมื่อวิเคราะห์แบบจุดเชื่อมต่อแข็งเกร็งและแบบจุดเชื่อมต่อยืดหยุ่น ตามลำดับ
ซึ่งการค้นคว้าวิจัยในทุกหัวข้อในครั้งนี้
จะเป็นประโยชน์ในด้านของการเพิ่มความปลอดภัยของรถบรรทุกใช้งานเกษตรกรรมเพื่อประโยชน์ต่อเกษตรกรสืบไป
