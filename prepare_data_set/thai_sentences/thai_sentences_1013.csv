sentences
การท่องเที่ยวเชิงวัฒนธรรมเป็นการท่องเที่ยวเพื่อการเรียนรู้คุณค่าของวัฒนธรรมอันบ่งบอกถึงความเป็นเอกลักษณ์ที่ต่างกันออกไปของแต่ละท้องถิ่น
ซึ่งในแต่ละภาคของประเทศไทยนั้นมีเอกลักษณ์ของวัฒนธรรมท้องถิ่นที่แตกต่างกัน
แต่มีกิจกรรมหนึ่งที่เป็นที่นิยมอย่างมาก ได้แก่ การไหว้พระ 9 วัด
เพื่อเป็นสิริมงคลต่อชีวิตและครอบครัว
งานวิจัยนี้มีวัตถุประสงค์เพื่อศึกษาปัจจัยที่เกี่ยวกับเส้นทางท่องเที่ยวโดยการสำรวจประชากรกลุ่มตัวอย่างจากแบบสอบถามและดำเนินการตรวจสอบความปลอดภัยทางถนน (ขั้นตอนถนนเปิดให้บริการแล้ว)
เพื่อเสนอแนวทางการพัฒนาแผนที่มรดกทางวัฒนธรรม “เส้นทางสายบุญ”
โดยผลการศึกษา พบว่า ปัจจัยด้านระยะทางเป็นปัจจัยที่นักท่องเที่ยวให้ความสำคัญมากที่สุด
ขณะที่การตรวจสอบความปลอดภัยทางถนนพบประเด็นปัญหาความบกพร่องของป้ายจราจร เครื่องหมายนำทาง ลักษณะทั่วไปของทางแยก แนวทางและรูปตัดถนนบนเส้นทางท่องเที่ยวที่อาจเป็นสาเหตุให้เกิดความไม่ปลอดภัยในชีวิตและทรัพย์สินได้
