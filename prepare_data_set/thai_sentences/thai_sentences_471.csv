sentences
การวิจัยนี้มีวัตถุประสงค์เพื่อวิเคราะห์ความสำคัญระหว่างการขนส่งสินค้าและการขนส่งผู้โดยสาร
และเปรียบเทียบความสำคัญของปัจจัยด้านการขนส่งสินค้าและด้านการขนส่งผู้โดยสารของเขตพัฒนาพิเศษ 5 จังหวัดภาคใต้ ประกอบด้วยจังหวัดสงขลา จังหวัดพัทลุง จังหวัดนครศรีธรรมราช จังหวัดตรัง และจังหวัดกระบี่ ด้วยวิธีการเปรียบเทียบลำดับชั้น (AHP)
โดยผลการวิจัยพบว่า ในภาพรวมทั้ง 5 จังหวัดจะให้น้ำหนักการขนส่งสินค้าและขนส่งผู้โดยสารที่ใกล้เคียงกัน
ยกเว้นจังหวัดนครศรีธรรมราชที่ให้ความสำคัญกับการขนส่งผู้โดยสาร
และจังหวัดสงขลาให้ความสำคัญกับการขนส่งสินค้ามากกว่าเกือบสองเท่า
เมื่อเปรียบเทียบปัจจัยด้านการขนส่งสินค้าทั้ง 5 จังหวัดจะให้ความสำคัญกับปัจจัยเรื่องการขนส่งทางถนน และระบบโทรคมนาคมและเทคโนโลยีสารสนเทศ ตามลำดับ
ส่วนการเปรียบเทียบความสำคัญของปัจจัยด้านการขนส่งผู้โดยสาร
ในภาพรวมให้ความสำคัญกับการขนส่งทางอากาศมากที่สุด
เนื่องจากพื้นที่ตั้งอยู่ในแหล่งท่องเที่ยวที่ค่อนข้างไกลจากกรุงเทพมหานครผู้โดยสารจึงนิยมเดินทางทางอากาศมากกว่า
ในขณะที่การขนส่งทางรางจะเน้นให้บริการรถไฟท้องถิ่นเนื่องจากราคาไม่สูงมาก
สำหรับการขนส่งทางน้ำจะเน้นให้บริการนักท่องเที่ยวที่เดินทางระยะทางใกล้
