sentences
งานวิจัยนี้มีวัตถุประสงค์ในการเพิ่มค่าแรงดึงของสร้อยข้อมือสายหนังให้ตรงตามเป้าหมาย คือมากกว่าหรือเท่ากับ 78 นิวตัน
เพื่อลดของเสียการประกอบหลุดในผลิตภัณฑ์สร้อยข้อมือสายหนัง ซึ่งมีสัดส่วนของเสียมากที่สุด
โดยการวิจัยเริ่มจากการระดมความคิดและวิเคราะห์โดยผู้ที่เชี่ยวชาญเกี่ยวกับเครื่องประดับซึ่งมีประสบการณ์ในการทำงานโดยตรงร่วมกัน
ทำการเคราะห์โดยใช้ผังก้างปลา (Cause and effect diagram)
จากนั้นจึงได้นำปัจจัยทั้งหมดมาวิเคราะห์ต่อด้วยตารางแสดงความสัมพันธ์ของเหตุและผล (Cause & Effect Matrix)
"รวมทั้งวิเคราะห์ลักษณะข้อบกพร่องผลกระทบ (Failure Mode and Effects Analysis, FMEA) จากการวิเคราะห์ค่าความเสี่ยง (Risk Priority Number, RPN)"
ซึ่งนำมาจัดเรียงตามลำดับคะแนนโดยใช้แผนภูมิพาเรโต (Pareto  Diagram)
"และทำการคัดเลือกปัจจัยที่มีค่าความเสี่ยงสูง ที่มีสัดส่วนน้ำหนักร้อยละ 80 ได้แก่ อัตราส่วนกาว Resin : Hardener, ขนาดหัวบีบ และปริมาณกาว"
ซึ่งคาดว่ามีอิทธิพลต่อค่าแรงดึงของการประกอบสายหนังเป็นอย่างมาก มาใช้ในการออกแบบการทดลอง
ซึ่งใช้หลักการออกแบบการทดลองเชิงแฟคทอเรียลแบบสามระดับ (3k Factorial Design)
โดยทำการทดลอง 3 ปัจจัย
โดยปัจจัยละ 3 ระดับ
ทำการทดลองซ้ำ 2 ครั้ง รวมจำนวนทั้งสิ้น 54 การทดลอง การทดลองครั้งละ 10 ชิ้น
"จากการรวบรวมข้อมูลและวิเคราะห์ผลการทดลองพบว่าระดับปัจจัยที่เหมาะสม ที่ให้ค่าแรงดึงที่มากที่สุดคือ อัตราส่วนกาว Resin : Hardener ที่ 1 : 0.6, ปริมาณกาว 12 มิลลิกรัม และขนาดหัวบีบ 2.7 มิลลิเมตร"
จากผลการดำเนินการปรับปรุงพบว่า
สามารถเพิ่มค่าแรงดึงเฉลี่ยตรงตามเป้าหมาย
โดยก่อนปรับปรุงค่าแรงดึงเฉลี่ยอยู่ที่ 70.30 นิวตัน เพิ่มขึ้นเป็น 111.40 นิวตัน ที่หลังปรับปรุง
คิดเป็นเปอร์เซ็นต์การปรับปรุงค่าแรงดึงเพิ่มจากก่อนปรับปรุง 58.46%
