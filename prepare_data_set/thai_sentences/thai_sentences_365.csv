sentences
ในงานวิจัยนี้จะเป็นการนำถ่านที่ได้จากกระบวนการไพโรไลซิสเปลือกส้มโอมาใช้ประโยชน์ด้วยการนำ มาเป็นตัวรองรับโพแทสเซียมไฮดรอกไซด์ (KOH)
แล้วนำมาใช้เป็นตัวเร่งปฏิกิริยาแบบวิวิธพันธุ์ของกระบวนการ ผลิตไบโอดีเซลจากน้ำมันพืชใช้แล้วด้วยปฏิกิริยาทรานเอสเทอริฟิเคชัน
โดยศึกษาปัจจัยต่างๆคืออัตราส่วนโดย โมลระหว่างน้ำมันต่อเมทานอล อุณหภูมิที่ใช้ในการทำปฏิกิริยา เวลาที่ใช้ในการทำปฏิกิริยาระบบ (เอกพันธุ์และวิวิธพันธุ์) และปริมาณของตัวเร่งปฏิกิริยา
ผลการทดลองพบว่าอัตราส่วนโดยโมลระหว่างน้ำมันต่อเมทานอล ที่ดีที่สุดเป็น 1:6
อุณหภูมิที่ใช้เป็น 60 oC เวลา 1 ชั่วโมง ในระบบตัวเร่งปฏิกิริยาแบบเอกพันธุ์ที่มีโพแทสเซียม ไฮดรอกไซด์ร้อยละ 2
โดยน้ำหนักให้ร้อยละผลผลิตไบโอดีเซลสูงสุดเป็น 90.01
ส่วนในระบบตัวเร่งปฏิกิริยาแบบวิวิธพันธุ์ที่มีโพแทสเซียมไฮดรอกไซด์เคลือบฝังอยู่บนตัวรองรับถ่านที่ได้จากกระบวนการไพโรไลซิสเปลือกส้มโอที่มีโพแทสเซียมไฮดรอกไซด์เคลือบอยู่ปริมาณร้อยละ 4
โดยน้ำหนักให้ร้อยละผลผลิตไบโอดีเซลสูงสุดเพียง 87.38
แต่อย่างไรก็ตามตัวเร่งปฏิกิริยาแบบวิวิธพันธุ์นั้นจะมีความเหมาะสมในการผลิตจริงมากกว่าเนื่องจากสามารถแยกตัวเร่งปฏิกิริยาออกมาจากระบบได้ง่ายกว่า
ดังนั้นงานวิจัยนี้จึงนำไบโอดีเซลที่ผลิตจากระบบตัวเร่งปฏิกิริยาแบบวิวิธพันธุ์ที่มีโพแทสเซียมไฮดรอกไซด์ร้อยละ 4
โดยน้ำหนักไปวิเคราะห์องค์ประกอบด้วยเครื่อง GC-MS
"พบว่าไบโอดีเซลที่ได้ประกอบด้วยเมทิลเอสเตอร์หลายชนิด ได้แก่ methyl oleate, methyl palmitate, methyl stearate, metyl palmitelaidate"
และเมื่อนำไปเปรียบเทียบกับมาตรฐานไบโอดีเซลพบว่าไบโอดีเซลที่ได้นี้มีสมบัติต่างๆ ได้แก่ ความหนาแน่น ความหนืด จุดวาบไฟ ค่าความเป็นกรด เป็นไปตามมาตรฐานของยุโรป (EN 14214) และมาตรฐานของกรมธุรกิจพลังงานกระทรวงพลังงาน
