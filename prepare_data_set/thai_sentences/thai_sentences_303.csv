sentences
ระบบการจัดการพลังงานของประเทศไทยในปัจจุบันไม่ได้กำหนดแนวทางให้โรงงานควบคุมตรวจติดตามผลลัพธ์จากมาตรการอนุรักษ์พลังงานที่กำหนดในแต่ละปีแต่กฎหมายกำหนดให้คณะทำงานด้านการจัดการพลังงานต้องติดตามความก้าวหน้าในทุกปี
วัตถุประสงค์ของงานวิจัยคือการพัฒนาวิธีการในการตรวจติดตามผลลัพธ์จากมาตรการอนุรักษ์พลังงานสำหรับการทบทวนผลสัมฤทธิ์ของแผนอนุรักษ์พลังงาน
ในงานนี้แผนภูมิควบคุมสำหรับข้อมูลเชิงเดียวและค่าพิสัยเคลื่อนไหวถูกใช้ในการตรวจสอบและวิเคราะห์ค่าการใช้พลังงานต่อหน่วยผลผลิต จากการปฏิบัติในแต่ละปี
เกณฑ์ที่ใช้ในการพิจารณาผลสัมฤทธิ์จากมาตรการฯ คือการเกิดรูปแบบที่แผนภูมิควบคุม
ผลการวิเคราะห์แผนภูมิควบคุมพบว่ามาตรการที่ส่งผลต่อปริมาณการใช้พลังงานในลักษณะที่ลดลงอย่างมีนัยสำคัญควรจะแสดงรูปแบบการรันหรือรูปแบบแนวโน้ม
