sentences
บทความนี้ต้องการนำเสนอกระบวนการหาสภาวะที่เหมาะสมที่สุดโดยใช้การออกแบบการทดลองร่วมกับการวิจัยเชิงปฏิบัติการแบบมีส่วนร่วม
เพื่อเพิ่มประสิทธิภาพในกระบวนการผลิตมันเทศของเกษตรกรในชุมชนทับน้ำ จังหวัดพระนครศรีอยุธยา
โดยการผลิตแบบเดิมของเกษตรกรจะใช้แรงงานคนในการทำงานเป็นหลัก
แต่เมื่อมีความต้องการผลผลิตจำนวนมากจึงมีการรวมกลุ่มของเกษตรกรในชุมชนและผู้วิจัยเพื่อหาวิธีการเพิ่มผลผลิต
ทำให้มีการสร้างเครื่องล้างมันเทศขึ้นและจำเป็นต้องมีการหาสภาวะที่เหมาะสมที่สุดในกระบวนการทำงานของเครื่องจักรเพื่อให้สามารถตอบสนองความต้องการของกลุ่มเกษตรกร
การหาสภาวะที่เหมาะสมที่สุดผู้วิจัยเลือกใช้วิธีการออกแบบการทดลองแบบแฟกทอเรียลร่วมกับการวิจัยเชิงปฏิบัติการแบบมีส่วนร่วมโดยเชิญเกษตรกรในแต่ละกลุ่มและคนในชุมชนมาร่วมกันกำหนดมาตรฐานของผลผลิตที่ได้รวมถึงร่วมกันตัดสินใจในกระบวนการต่างๆ
ส่งผลให้เกิดการยอมรับจากกลุ่มเกษตรกร
ผลจากการออกแบบการทดลองเพื่อหาสภาวะที่เหมาะสมที่สุดพบว่า การปรับตั้งค่าเครื่องล้างมันเทศที่ความเร็วรอบของลูกขัด 60 รอบต่อนาที แรงดันน้ำปรับระดับ 2 บาร์และเวลาในการทำงาน 0.5 นาที จะสามารถเพิ่มผลผลิตได้มากขึ้น 5 เท่าเมื่อเปรียบเทียบกับการผลิตโดยใช้แรงงานคน
