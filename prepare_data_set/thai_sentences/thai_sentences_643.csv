sentences
งานวิจัยนี้มีวัตถุประสงค์เพื่อศึกษาจลนศาสตร์การปลดปล่อยวิตามินบี 2 ในสารละลายจำลองน้ำย่อยในกระเพาะ และสารละลายจำลองน้ำย่อยในลำไส้
จากโฮโดรเจลในรูปเม็ดเจลที่มีโครงสร้างประกอบด้วย อัลจิเนต 100% อัลจิเนต 62% ร่วมกับโปรตีนเวย์ 38% อัลจิเนต 50% ร่วมกับเวย์โปรตีน 50% อัลจิเนต 62% ร่วมกับแซนแทนกัม 38% และอัลจิเนต 50% ร่วมกับแซนแทนกัม 50%
โดยมีสารเชื่อมข้ามเป็นแคลเซียมคลอไรด์ร่วมกับไคโตซานในปริมาณไคโตซาน 0% 0.25% และ 0.5% พบว่าอัลจิเนต 100% ให้การขึ้นรูปของเม็ดเจลดี มีขนาดและรูปร่างสม่ำเสมอ
การมีเวย์โปรตีนและแซนแทนกัมเป็นองค์ประกอบร่วมกับอัลจิเนตและการเชื่อมข้ามร่วมกับไคโตซาน มีผลให้กักเก็บวิตามินบี 2 ได้ดีขึ้นและปลดปล่อยช้าลง
เมื่อทำการเปรียบเทียบแบบจำลองการปลดปล่อย 7 แบบ
พบว่าการปลดปล่อยทางจลนศาสตร์สามารถอธิบายด้วยแบบจำลอง Higuchi model Korsmeyer-Peppas model และ Weibull model แสดงให้เห็นว่ากลไกการปลดปล่อยของพอลิเมอร์ เกิดการแพร่ร่วมกับการสึกกร่อนของโครงสร้างไฮโดรเจล
