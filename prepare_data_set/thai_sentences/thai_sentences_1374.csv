sentences
บทความนี้ได้นำเสนอตัวกรองปรับตัวได้แบบแฮมเมอร์สไตน์-สไปลน์โดยใช้อัลกอริธึมกำลังสองเฉลี่ยน้อยที่สุด
โดยนำเสนอคุณสมบัติทั่วไปและโครงสร้างของตัวกรองแบบปรับตัวได้ด้วยอัลกอริธึมที่ให้สัมประสิทธ์ของตัวกรองลู่เข้าได้โดยอธิบายถึงพื้นฐานที่เกี่ยวข้องกับตัวกรองปรับตัวได้แบบแฮมเมอร์สไตน์-สไปลน์ และการออกแบบอัลกอริธึมกำลังสองเฉลี่ยน้อยที่สุดสำหรับตัวกรองที่เป็นเชิงเส้นปรับตัวได้
ผลที่ได้จากทดสอบโดยการจำลองการทำงาน ได้แสดงให้เห็นว่า ตัวกรองปรับตัวได้แบบแฮมเมอร์สไตน์-สไปลน์นี้สามารถนำอัลกอริธึมค่าเฉลี่ยกำลังสองน้อยที่สุดมาประยุกต์เพื่อหาการลู่เข้าของการทำงานของตัวกรองได้
ซึ่งสามารถปรับตัวแล้วลู่เข้าสู่ค่าคงที่ได้เมื่อทำการเปรียบเทียบข้อผิดพลาดของตัวกรองปรับตัวได้แบบแฮมเมอร์สไตน์-สไปลน์ด้วยอัลกอริธึมกำลังสองน้อยที่สุด
พบว่า ตัวกรองปรับตัวได้แบบแฮมเมอร์สไตน์-สไปลน์ด้วยอัลกอริธึมกำลังสองเฉลี่ยน้อยที่สุดจะมีอัตราการผิดพลาดลู่เข้าสู่สภาวะคงตัวได้รวดเร็ว
