sentences
วิธีการทั่วไปในการตรวจสอบการละเมิดลิขสิทธิ์ หรือการระบุข้อมูลเพลงคือการฟังโดยคน
แต่การฟังมีข้อจำกัดในกรณีที่ต้องวิเคราะห์ข้อมูลเพลงจำนวนมากๆ
อีกทั้งความถูกต้องแม่นยำยังขึ้นอยู่กับความเชี่ยวชาญของผู้ฟังแต่ละคน
ด้วยข้อจำกัดดังกล่าว จึงมีการประยุกต์ใช้หลักการการรู้จำดนตรี (Music recognition) ในการแก้ไขปัญหานี้แทนและคุณลักษณะของข้อมูลที่ถูกนำมาใช้ในการวิเคราะห์อย่างกว้างขวาง คือลายนิ้วมือทางเสียง (Audio fingerprint)
การวิเคราะห์ลายนิ้วมือทางเสียงมีประสิทธิภาพมากในการตรวจสอบว่าข้อมูลเสียงใดเป็นเพลงเดียวกัน
ในกรณีที่มีเนื้อหาตรงกัน (Exactly match)
แต่ยังไม่สามารถตรวจสอบได้ในกรณีที่เนื้อหาคล้ายคลึงกัน (Similar)
งานวิจัยฉบับนี้นำเสนอวิธีการหาความคล้ายคลึงกันของเพลงโดยใช้ฟังก์ชันความสัมพันธ์ (Relation function) สำหรับการเปรียบเทียบลายนิ้วมือทางเสียงแทนการเปรียบเทียบข้อมูลเสียงขนาดใหญ่ทีละคู่
และทดลองใช้วิธีการที่นำเสนอเพื่อระบุเพลงต้นฉบับจากเพลงคัฟเวอร์
ผลการทดลองพบว่าวิธีการดังกล่าวสามารถระบุเพลงต้นฉบับได้อย่างมีประสิทธิภาพครอบคลุมกลุ่มเพลงทุกประเภท (Genre)
โดยมีพื้นที่ใต้กราฟเฉลี่ย (Average AUC) เป็น 0.790
