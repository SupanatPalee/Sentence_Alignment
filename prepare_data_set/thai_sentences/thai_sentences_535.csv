sentences
งานวิจัยนี้เป็นการเปรียบเทียบผลการออกแบบเสริมผิวทางโดยเครื่องมือทดสอบภาคสนาม
โดยใช้เครื่องมือ Light Weight Deflectometer (LWD) และ Falling Weight Deflectometer (FWD) ที่ใช้ในงานทางเพื่อหาค่าการแอ่นตัว การทรุดตัว
โดยการนำเครื่องมือทดสอบมาทำการทดสอบที่เส้นทางหลวงหมายเลข 344 (ชลบุรี - บ้านบึง)
ในการซ่อมบำรุงรักษาทางตามปกติจะต้องประเมินสภาพโครงสร้างของทางด้วยเครื่องมือวัดการแอ่นตัวด้วยการตกกระทบ
มีหลักการทำงานโดยการปล่อยตุ้มน้ำหนักตกกระแทกลงบนผิวทาง
แล้วทำการวัดค่าการแอ่นตัวที่เกิดขึ้น
จากผลการศึกษาพบว่าจุดที่มีเปอร์เซ็นต์ความแตกต่างมีค่ามากที่สุดมีค่าเท่ากับ 56.78 เปอร์เซ็นต์ที่ตำแหน่งทดสอบที่ 8 และ จุดที่มีเปอร์เซ็นต์ความแตกต่างมีค่าน้อยที่สุดเท่ากับ 0.19 ที่ตำแหน่งทดสอบที่ 11
ปัจจัยที่ส่งผลกระทบต่อการทดสอบการหาค่าการแอ่นตัวของถนน ได้แก่ น้ำหนักของแผ่นน้ำหนักที่แตกต่างกัน เครื่องมือ Falling Weight Deflectometer (FWD) แผ่นน้ำหนักจะมีค่าเท่ากับ 750 KPa และ เครื่องมือ Light Weight Deflectometer (LWD) แผ่นน้ำหนักจะมีค่าเท่ากับ 10 KPa
