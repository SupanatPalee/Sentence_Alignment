sentences
ในกระบวนการของการระบุตัวตนในระบบอาร์เอฟไอดีนั้นเมื่อมีแท็กจำนวนหนึ่งต้องการส่งสัญญาณไปหาเครื่องอ่านในเวลาใกล้เคียงกันจะเกิดการชนกันขึ้น
ปัญหาการชนกันของแท็กมีความสำคัญอย่างมาก
เนื่องจากส่งผลถึงเวลาประวิงที่ใช้ในการระบุตัวตน การใช้พลังงานของแท็กในการติดต่อสื่อสาร หรือการใช้งานแบน์วิดท์ของช่องสัญญาณ
งานวิจัยฉบับนี้นำเสนอสมการคณิตศาสตร์ใหม่เพื่อใช้ในการวิเคราะห์สมรรถนะการทำงานของอัลกอริทึมต่อต้านการชนกันสำหรับระบบอาร์เอฟไอดีซึ่งประกอบด้วย 4 อัลกอริทึมคือ สล็อตอะโลฮ่าแบบปรับขนาดเฟรมได้
สล็อตอะโลฮ่าแบบปรับขนาดเฟรมและข้ามไม่ใช้สล็อตได้ อัลกอริทึมทรีแบบปรับขนาดเฟรมได้ และอัลกอริทึมทรีแบบปรับขนาดเฟรมและข้ามไม่ใช้สล็อตได้
จากผลการทดสอบพบว่าอัลกอริทึมทรีแบบปรับขนาดเฟรมและข้ามไม่ใช้สล็อตได้จะให้ประสิทธิภาพสูงสุดเท่ากับ 0.52
เมื่อมีแท็กที่เกิดการชนกันในระบบจำนวน 100 แท็ก
