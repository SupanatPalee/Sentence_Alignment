sentences
งานวิจัยนี้มีวัตถุประสงค์เพื่อการศึกษาความเป็นไปได้ในการเตรียมไพโรเมตริกโคน จากวัตถุดิบในจังหวัดลำปาง
เพื่อใช้ในการตรวจสอบความสมเหตุสมผลของอุณหภูมิภายในเตาเผาเซรามิก
คณะวิจัยเริ่มการทดลองโดยวิเคราะห์ตัวอย่างไพโรเมตริกโคนมาตรฐาน เกรดทางการค้า
เพื่อหาองค์ประกอบทางเคมี (XRF) และองค์ประกอบทางแร่ (XRD)
นำผลวิเคราะห์ที่ได้ไปคำนวณหาอัตราส่วนผสมที่เหมาะสม
จากนั้นขึ้นรูปไพโรเมตริกโคนตามวิธีมาตรฐานผลิตภัณฑ์อุตสาหกรรม (มอก. 558)
นำไปทดลองเผาที่อุณหภูมิ 1230 องศาเซลเซียส ในบรรยากาศแบบออกซิเดชัน
พบว่าการโน้มตัวของโคนสูตรที่ 10 อัตราส่วนซิลิการ้อยละ 50 หินปูนร้อยละ 10 เฟลด์สปาร์ร้อยละ 40   ให้ผลลัพธ์ใกล้เคียงโคนมาตรฐาน
และเมื่อเปรียบเทียบราคากับไพโรเมตริกโคนมาตรฐาน โคนทำขึ้นสามารถลดต้นทุนลงถึงร้อยละ 10
