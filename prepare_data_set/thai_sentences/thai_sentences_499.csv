sentences
บทความนี้นำเสนอการวิเคราะห์ผลกระทบของระบบจำหน่ายแรงดันไฟฟ้าต่ำในการเชื่อมต่อระบบผลิตไฟฟ้าพลังงานแสงอาทิตย์ที่ติดตั้งบนหลังคา
ใช้ระบบจำหน่ายไฟฟ้าของการไฟฟ้านครหลวง (กฟน.) ในระบบจำหน่าย 24000-416/240 V
"ขนาดหม้อแปลงไฟฟ้า 2500 kVA มีภาระโหลดแบบกระจายอยู่สามส่วนหลักที่ 85%, 3% และ 12% ตามลำดับ"
โดยมีความต้องการพลังงานไฟฟ้าในแต่ละวัน (Load Profile) ที่แตกต่างกัน คือโรงงานและสำนักงาน
อ้างอิงตามตารางการทำงานในปัจจุบันเพื่อออกแบบระบบผลิตไฟฟ้าพลังงานแสงอาทิตย์ที่ติดตั้งบนหลังคา
โดยใช้โปรแกรม PVWatts Calculator ในการพยากรณ์กำลังผลิตติดตั้งของระบบ
และใช้โปรแกรมคอมพิวเตอร์ (DIgSILENT PowerFactory)
เพื่อจำลองและวิเคราะห์การไหลของระบบไฟฟ้าแรงดันต่ำ เสถียรภาพแรงดันไฟฟ้า และค่าตัวประกอบกำลังที่ส่งผลกระทบต่อระบบไฟฟ้า
ตลอดจนพิจารณาศึกษาในกรณีที่มีและไม่มีการติดตั้งแบตเตอรี่ในระบบ
สำหรับผลลัพธ์ที่ได้จากการวิจัยครั้งนี้จะสร้างข้อเสนอแนะที่น่าสนใจต่อการนำไปพิจารณาใช้งานจริงในหน่วยงานที่เกี่ยวข้อง
และเป็นข้อมูลสำหรับผู้ที่สนใจศึกษานำไปใช้ประโยชน์ต่อไป
