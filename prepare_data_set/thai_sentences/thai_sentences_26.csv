sentences
บทความนี้นำเสนอการสังเคราะห์วงจรกรองสัญญาณอเนกประสงค์อันดับสองแบบหนึ่งอินพุตและห้าเอาต์พุต
วงจรที่นำเสนอทำงานในโหมดแรงดัน
โดยนำวงจร VDTA มาใช้เป็นอุปกรณ์แอคทีฟหลัก
สามารถสังเคราะห์ฟังก์ชันกรองสัญญาณได้ครบทั้งห้ารูปแบบพร้อมกัน ได้แก่ ฟังก์ชันกรองสัญญาณแบบกรองผ่านความถี่ต่ำ (LP) กรองผ่านแถบความถี่ (BP) ผ่านความถี่สูง (HP)
ตัดแถบความถี่ (BS)
และกรองผ่านทุกความถี่ (AP)
โดยไม่ต้องปรับเปลี่ยนโครงสร้างของวงจร
นอกจากนี้วงจรกรองสัญญาณที่นำเสนอยังสามารถปรับค่าความถี่เชิงมุมธรรมชาติและตัวประกอบคุณภาพของวงจรได้อิสระต่อกันด้วยวิธีการทางอิเล็กทรอนิกส์
และได้ทำการจำลองคุณลักษณะการทำงานของวงจรกรองสัญญาณดังกล่าวด้วยโปรแกรม PSpice
โดยใช้เทคโนโลยีซีมอส 0.25 ไมครอน
อีกทั้งยังได้ต่อวงจรทดสอบการทำงานของวงจรที่นำเสนอโดยใช้ไอซีเบอร์ CA3080
ซึ่งผลการแปรค่าความถี่เชิงมุมธรรมชาติจะเห็นได้ว่าไม่ส่งผลต่อค่าตัวประกอบคุณภาพ
โดยพบค่าความผิดพลาดเฉลี่ยเท่ากับ 3.727%
จากการพิจารณาความผิดเพี้ยนของฮาร์มอนิก (THD) ของผลตอบสนองแบบ BP
พบว่า THD มีค่าสูงสุดเท่ากับ 10.782%
นอกจากนี้ยังพบว่าการทำงานของวงจรกรองสัญญาณที่นำเสนอเมื่ออุณหภูมิเกิดการเปลี่ยนแปลงตั้งแต่ 0 ºC ถึง 100 ºC มีค่าความเบี่ยงเบนสูงสุดเท่ากับ 16.98% ที่อุณหภูมิ 100 ºC
รวมทั้งทำการวิเคราะห์ผลการทำงานของวงจรทางสถิติด้วยวิธี Monte Carlo
ผลที่ได้พบว่าแนวโน้มของความถี่เชิงมุมธรรมชาติมีค่าความผิดพลาดเพียง 0.189% เท่านั้น
ซึ่งผลที่ได้ทั้งหมดจากการจำลองและการต่อวงจรทดลองมีความสอดคล้องกับทฤษฎีที่นำเสนอ
