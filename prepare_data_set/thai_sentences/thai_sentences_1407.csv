sentences
บทความนี้นำเสนอการศึกษาความผิดพลาดของการแสดงตำแหน่งของระบบจีพีเอสเมื่อวัตถุมีการเคลื่อนที่
โดยสมมุติฐานเป็นการติดตั้งเครื่องแสดงตำแหน่งจีพีเอสในรถยนต์
เมื่อรถยนต์มีการเคลื่อนที่ระบบจีพีเอสจะแสดงตำแหน่งของรถยนต์ที่เคลื่อนที่ไปตามระยะทาง
และค่าตำแหน่งดังกล่าวจะนำมาเปรียบเทียบกับระบบจีพีเอสที่มีการประมวลผลร่วมกับความเร็วและทิศทางการเคลื่อนที่ของรถยนต์
ซึ่งผลการทดสอบแสดงให้เห็นว่าค่าตำแหน่งที่ระบบจีพีเอสให้มาในขณะที่รถมีการเคลื่อนที่ไปนั้นจะมีความผิดพลาดเกิดขึ้นแปรผันไปตามความเร็วของรถยนต์
