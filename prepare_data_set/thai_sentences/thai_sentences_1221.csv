sentences
การคำนวณแรงแผ่นดินไหวที่กระทำต่อโครงสร้างหอกลั่นเหล็กแนวตั้งสามารถคำนวณได้ 2 วิธี คือ วิธีแรงสถิตเทียบเท่าและวิธีเชิงพลศาสตร์
ผู้ออกแบบส่วนใหญ่นิยมใช้วิธีแรงสถิตเทียบเท่าเนื่องจากเป็นวิธีที่เข้าใจง่าย
แต่สำหรับโครงสร้างหอกลั่นเหล็กแนวตั้งที่มีความไม่สม่ำเสมอของมวล
การคำนวณด้วยวิธีแรงสถิตเทียบเท่าอาจไม่สอดคล้องกับพฤติกรรมตามความเป็นจริงของโครงสร้าง
การศึกษานี้มีวัตถุประสงค์เพื่อประเมินผลตอบสนองของโครงสร้างหอกลั่นเหล็กแนวตั้งต่อแรงแผ่นดินไหว
โดยเปรียบเทียบผลตอบสนองที่เกิดขึ้นในรูปของแรงเฉือนที่ฐานและโมเมนต์ที่ฐาน
จากการคำนวณแรงแผ่นดินไหวระหว่างวิธีแรงสถิตเทียบเท่ากับวิธีเชิงพลศาสตร์แบบสเปกตรัมการตอบสนองแบบโหมด ด้วยแบบจำลองอย่างง่ายและไฟไนต์เอลิเมนต์แบบจำลอง 3 มิติ โดยโปรแกรม STAAD Pro
และใช้ค่าความเร่งตอบสนองเชิงสเปกตรัมที่คาบการสั่นของโครงสร้างในกรณีต่างๆ จากพื้นที่ศึกษาแอ่งกรุงเทพ โซน 5 ตามมาตรฐานการออกแบบอาคารต้านทานการสั่นสะเทือนของแผ่นดินไหว มยผ. 1302
ผลการศึกษาพบว่าการวิเคราะห์แรงแผ่นดินไหวด้วยแบบจำลองเกือบทุกแบบโดยวิธีเชิงพลศาสตร์ให้ค่าแรงเฉือนที่ฐานน้อยกว่าวิธีแรงสถิตเทียบเท่าที่ 25-36%
สำหรับกรณี Empty และ 23-32%
สำหรับกรณี Operation
ยกเว้นการวิเคราะห์ด้วยแบบจำลองอย่างง่ายโดยการรวมมวลไว้จุดเดียว (Single Lump Mass) จะให้ค่าแรงเฉือนที่ฐานใกล้เคียงกันทั้งสองวิธี โดยวิธีเชิงพลศาสตร์ให้ค่ามากกว่าเพียง 2.7% และ 1.7% สำหรับกรณี Empty และ Operation ตามลำดับ
