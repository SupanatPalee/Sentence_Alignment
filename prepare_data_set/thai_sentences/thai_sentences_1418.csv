sentences
บทความนี้นำเสนอการประเมินวิธีการประมาณภาระทางกลของมอเตอร์เหนี่ยวนำสามเฟสในสภาวะแรงดันไฟฟ้าสมดุล และแรงดันไฟฟ้าไม่สมดุล
โดยอ้างอิงการคำนวณความไม่สมดุลของแรงดันไฟฟ้าตามมาตรฐาน IEEE 1459 - 2010
ในการประมาณภาระทางกลใช้การเปรียบเทียบ 4 วิธีด้วยกันคือ วิธีการคำนวณด้วยค่ากำลังไฟฟ้าอินพุท วิธีการคำนวณด้วยค่ากระแสไฟฟ้า วิธีการคำนวณด้วยค่าความเร็วสลิป และวิธีการคำนวณด้วยค่าตัวประกอบกำลังไฟฟ้า
โดยพิจารณาทั้งในกรณีที่มี และไม่มีค่าตัวประกอบความถูกต้องของแรงดันไฟฟ้า (Voltage correcting factor) เข้ามาคำนวณร่วมด้วย
ซึ่งเป็นประโยชน์ต่อการพิจารณาเลือกวิธีการประมาณภาระทางกลของมอเตอร์ให้มีค่าใกล้เคียงผลการทดสอบจริงมากที่สุดในทุกสภาวะของความสมดุล และไม่สมดุลของแหล่งจ่ายแรงดันไฟฟ้า
