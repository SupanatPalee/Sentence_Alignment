sentences
การวิจัยนี้ได้ออกแบบส่วนผสมของชีวมวลเพื่อผลิตไฟฟ้า
โดยใช้ขุยมะพร้าวผสมกับไม้ชิพ
ซึ่งผู้วิจัยได้กำหนดรูปแบบการผสมชีวมวลไว้ 6 แบบ
"สัดส่วนการผสมระหว่างขุยมะพร้าวกับไม้ชิพ มีดังนี้ 1:1, 1:2, 1:3, 2:1, 3:2 และ4:1"
แต่ละแบบนำไปใช้ทดลองผลิตกระแสไฟฟ้ารูปแบบละ 24 ชั่วโมง
เพื่อทำการวิเคราะห์อัตราผลตอบแทนการลงทุน และระยะเวลาคืนทุน
ผลการทดลองพบว่าเชื้อเพลิงทั้ง 6 แบบ สามารถให้ความร้อนและสร้างแรงดันที่เพียงพอกับความต้องการในการผลิตกระแสไฟฟ้าเชื้อเพลิงรูปแบบที่ 3 ให้ค่าพลังงานความร้อนสูงสุด
และมีผลต่างของค่าเชื้อเพลิง และค่ากระแสไฟฟ้าที่ขายได้ ร้อยละ 68.07
เนื่องจากใช้ขุยมะพร้าว 1 ส่วนต่อไม้ชิพ 3 ส่วน
จึงได้ค่าความร้อนสูงสุด
และทำให้ต้นทุนของเชื้อเพลิงสูงขึ้นส่งผลต่อผลต่างของค่าเชื้อเพลิง และค่ากระแสไฟฟ้าที่ขายได้
ดังนั้นผู้วิจัยจึงคำนวณเพื่อเปรียบเทียบต้นทุน
และวิเคราะห์ความคุ้มค่าทางเศรษฐศาสตร์ แบบที่ 4 มีอัตราส่วนผลตอบแทนต่อการลงทุน (B/C) เท่ากับ 1.33 และระยะเวลาการคืนทุน (Payback Period) เท่ากับ 3.93 ปี
โดยมีอัตราส่วนผสมของขุยมะพร้าว และไม้ชิพ 2 : 1 ส่วน ซึ่งเป็นแบบที่เหมาะสมที่สุด
