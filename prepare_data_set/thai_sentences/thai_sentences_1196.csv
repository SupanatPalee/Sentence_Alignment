sentences
ปัจจุบันนี้พลังงานไฟฟ้าส่วนใหญ่ถูกผลิตขึ้นมาจากเชื้อเพลิงประเภทปิโตรเลียม แก๊ส ถ่านหิน
ซึ่งเชื้อเพลิงเหล่านี้เป็นเชื้อเพลิงที่เหลือน้อยลงและเป็นพิษต่อสิ่งแวดล้อม
ในขณะเดียวกันความต้องการใช้พลังงานไฟฟ้าก็เพิ่มสูงมากขึ้น
จึงได้มีกลุ่มนักวิจัยค้นหาวิธีการจัดการด้านพลังงานอย่างมากมาย
การจับกลุ่มข้อมูลการใช้ไฟฟ้าเป็นหนึ่งในวิธีการ การจัดการด้านพลังงาน
"ในบทความนี้ ได้มีการนำเสนอวิธีการจัดกลุ่มข้อมูลการใช้ไฟฟ้าด้วยวิธีการจัดกลุ่มข้อมูลแบบกลุ่มอนุภาค (Particle Swarm Optimization Clustering, PSOC) ซึ่งเป็นการจัดกลุ่มข้อมูลที่มีประสิทธิภาพสูง"
แล้วนำผลการทดลองที่ได้มาเปรียบเทียบกับผลการจัดกลุ่มข้อมูลการใช้ไฟฟ้าแบบ K-Mean ซึ่งเป็นวิธีการจัดกลุ่มข้อมูลการใช้ไฟฟ้าที่นิยมใช้ทั่วไป
โดยข้อมูลการใช้ไฟฟ้าที่ใช้ในการทดลองนี้มีผู้ใช้ไฟฟ้า 482 ราย เก็บค่าพลังงานการใช้ไฟฟ้าทุก 15 นาที
ดังนั้นในช่วงเวลา 24 ชั่วโมงจะเก็บค่าพลังงานการใช้ไฟฟ้าได้ 96 ค่า
ข้อมูลการใช้ไฟฟ้าได้ผ่านการทำความสะอาดข้อมูลและการทำบรรทัดฐานข้อมูลจากนั้นการจัดกลุ่มข้อมูลการใช้ไฟฟ้าด้วยวิธีการจัดกลุ่มแบบกลุ่มอนุภาคและวิธีการจัดกลุ่มแบบ K-Mean
จำนวนกลุ่มข้อมูลที่ดีที่สุดถูกเลือกโดยใช้ด้วยวิธีการ Knee
การเปรียบเทียบผลการจัดกลุ่มข้อมูลการใช้ไฟฟ้าที่ได้จากวิธีการจัดกลุ่มทั้ง 2 วิธี
สามารถสรุปได้ว่าวิธีการจัดกลุ่มข้อมูลการใช้ไฟฟ้าแบบวิธีการจัดกลุ่มแบบกลุ่มอนุภาคมีประสิทธิภาพดีกว่าวิธีการจัดกลุ่มแบบ K-Mean และการจัดกลุ่มแบบกลุ่มอนุภาคลู่เข้าได้เร็วกว่าวิธีการจัดกลุ่มแบบ K-Mean
