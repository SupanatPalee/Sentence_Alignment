sentences
งานก่อสร้างในปัจจุบันนิยมใช้คอนกรีตมวลเบาหรืออิฐมวลเบาอย่างมาก
ซึ่งในการผลิตจากโรงงานการเก็บวัสดุ และการขนย้ายอิฐมวลเบาจะมีการชำรุดแตกหักเสียหายทำให้มีเศษแตกหักจำนวนมาก
การนำไปทิ้งเป็นเศษขยะจึงไม่เป็นประโยชน์
ดังนั้นจึงได้มีการทำวิจัยนำเศษวัสดุเหลือทิ้งเหล่านี้กลับมาทำใหม่
โดยให้มีคุณสมบัติเหมือนเดิมหรือใกล้เคียงกับอิฐก่อผนังเดิม
"การวิจัยได้นำปูนซีเมนต์ปอร์ตแลนด์ประเภทที่ 1ผสมกับเศษอิฐมวลเบา ในอัตราส่วน 1:1 1:1.5 1:2 1:2.5 และ 1:3 ตามลำดับ ที่อายุการบ่ม 3, 7, 14 และ28 วัน"
โดยทดสอบคุณสมบัติ 3 ด้าน ได้แก่ การต้านทานแรงอัด อัตราการดูดซึมน้ำ และการต้านทานแรงดัด ผลการศึกษาการผลิตอิฐจากปูนซีเมนต์ผสมเศษอิฐมวลเบา ที่อายุการบ่ม 28 วัน
เปรียบเทียบคุณสมบัติตามมาตรฐาน มอก. 2601-2556 [1]
พบว่าสำหรับการใช้งานก่อผนังภายนอกอาคาร
อัตราส่วนที่เหมาะสมได้แก่ 1:1
โดยราคาถูกกว่าอิฐมวลเบาทั่วไป 30.15 บาท/ตร.ม. (ไม่รวมค่าแรงในการย่อยเศษอิฐมวลเบา)สำหรับการใช้งานก่อผนังภายในอาคาร
อัตราส่วนที่เหมาะสมได้แก่ 1:2.5
โดยราคาถูกกว่าอิฐมวลเบาทั่วไป104.12 บาท/ตร.ม. (ไม่รวมค่าแรงในการย่อยเศษอิฐมวลเบา)
และเป็นการนำเศษวัสดุที่เหลือใช้กลับมาใช้ใหม่ เป็นการใช้ทรัพยากรให้เกิดประโยชน์สูงสุด
