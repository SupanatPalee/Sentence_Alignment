sentences
งานวิจัยนี้มีวัตถุประสงค์เพื่อปรับปรุงประสิทธิภาพกระบวนการจัดเรียงขวด กรณีศึกษา บริษัทผลิตนมแห่งหนึ่งในจังหวัดสงขลา
โดยงานวิจัยนี้เริ่มต้นจากการศึกษาสภาพปัจจุบันของบริษัทกรณีศึกษา
จากนั้นทำการวิเคราะห์หาสาเหตุของปัญหาด้วยหลักการวิเคราะห์ Why-why
แล้วจึงประยุกต์ใช้หลักการ ECRS มาใช้เป็นแนวทางหลักในการปรับปรุงการทำงาน ร่วมกับการออกแบบอุปกรณ์ช่วยในการจัดเรียงขวด
ผลจากการศึกษาและการวิเคราะห์การเรียงขวดนมขนาด 180 มิลลิลิตร จำนวน 400 ขวดนั้นพบว่า ก่อนการปรับปรุงซึ่งเป็นลักษณะการเรียงขวดแบบเดิม ใช้เวลาเฉลี่ย 552.00 วินาที
หลังจากการปรับปรุงด้วยการเรียงขวดแบบใหม่โดยใช้อุปกรณ์ต้นแบบ พบว่า ใช้เวลาเฉลี่ย 352.86 วินาที
ซึ่งเวลาเฉลี่ยในการเรียงขวดลดลง 199.14 วินาที หรือคิดเป็น 36.08 เปอร์เซ็นต์
และยังสามารถลดขั้นตอนการทำงานลงได้ 2 ขั้นตอน หรือคิดเป็นลดลง 33.33 เปอร์เซ็นต์
นอกจากนี้การทำงานในรูปแบบใหม่นั้นยังทำให้ผู้ปฏิบัติงานทำงานได้สะดวกมากยิ่งขึ้น
และลดความเมื่อยล้าจากการเอี้ยวบิดลำตัวด้วยท่าทางที่ไม่เหมาะสม
ซึ่งส่งผลให้หลังจากการปรับปรุงการทำงานแล้วมีผลทำให้ประสิทธิภาพในกระบวนการจัดเรียงขวดของบริษัทผลิตนมกรณีศึกษาเพิ่มมากขึ้น
