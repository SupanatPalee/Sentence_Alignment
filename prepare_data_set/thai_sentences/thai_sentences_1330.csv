sentences
งานวิจัยนี้มีวัตถุประสงค์เพื่อศึกษาประสิทธิภาพเชิงความร้อนของระบบอบแห้งพลังงานแสงอาทิตย์ร่วมกับพลังงานชีวมวลสำหรับอบแห้งมันสำปะหลังเส้นความหนา 8 mm
ตู้อบแห้งแบบรับความร้อนโดยตรงจากแสงอาทิตย์มีขนาด  2x3x0.4 m3
และความจุมันสำปะหลังเส้นสด 50 kg ทำงานร่วมกับเตาแก๊สชีวมวลแบบแก๊สไหลลงชนิดย้อนกลับ(Inverted downdraft)
ผลการศึกษาพบว่าอุณหภูมิเฉลี่ยของตู้อบแห้งพลังงานแสงอาทิตย์ร่วมกับพลังงานชีวมวลสูงกว่าตู้อบแห้งพลังงานแสงอาทิตย์ 5-8oC ทุกช่วงเวลาการทดลอง
ส่งผลให้สามารถลดความชื้นมันสำปะหลังเส้นลงจาก 60.5%(w.b.) เป็น 14% (w.b.) ได้ด้วยเวลาอบแห้งสั้นที่สุด 11 h
ส่วนตู้อบแห้งพลังงานแสงอาทิตย์ใช้เวลา 13 h
และการตากแห้งมันเส้นด้วยพลังงานแสงอาทิตย์แบบดั้งเดิมใช้เวลาสูงสุดที่ 14 h
ผลการทดลองเห็นได้ชัดเจนว่าความร้อนจากเตาแก๊สชีวมวลในงานวิจัยนี้จึงช่วยเพิ่มอุณหภูมิของตู้อบแห้งและส่งผลให้ลดเวลาการอบแห้งให้สั้นลง
ส่วนประสิทธิภาพเชิงความร้อนโดยรวมของงานวิจัยนี้ต่ำที่สุดเท่ากับ 5.92%
สาเหตุเนื่องมาจากการสูญเสียความร้อนค่อนข้างมากของอุปกรณ์ความร้อนของระบบอบแห้งในงานวิจัยนี้
