sentences
บทความนี้เป็นการเรียบเรียงถึงการออกแบบวงจรรวมและการประยุกต์ใช้บล็อกวงจรแอ็กทีฟ ที่มีชื่อเรียกว่า วงจรขยายผลต่างสัญญาณกระแสต่อเรียงบัฟเฟอร์ หรือ ซีดีบีเอ (current differencing buffered amplifier: CDBA)
บทความได้อธิบายถึง สมบัติพื้นฐาน การสังเคราะห์ และการเปรียบเทียบสมบัติของบล็อกวงจรแบบเหมาะสมกับการสร้างด้วยเทคโนโลยีซีมอสที่มีการนำเสนอไว้ 5 วงจร
จากการที่บล็อกวงจร CDBA ประกอบด้วยวงจรขยายกระแสค่าขยายหนึ่งเท่าต่อพ่วงกับวงจรขยายแรงดันค่าขยายหนึ่งเท่า ทำให้วงจรไม่ซับซ้อน มีแบนด์วิดท์กว้าง
และสามารถนำไปประยุกต์ใช้ในกระบวนการสังเคราะห์ระบบประมวลผลสัญญาณแอนะล็อกทั้งในรูปแบบกระแสและรูปแบบแรงดันได้
บทความได้กล่าวรวบรวมถึงการประยุกต์ใช้ในการสังเคราะห์วงจรกรองและวงจรออสซิลเลเตอร์ดังนี้
การเลียนแบบโครงข่ายวงจรบันไดพาดรูปแบบกระแสด้วยหลักการของการแทนบล็อกของทอพอโลยีคู่ควบการสังเคราะห์วงจรกรองอันดับ รูปแบบกระแสด้วยกราฟการไหลสัญญาณ การสังเคราะห์ตัวกรองอันดับหนึ่งและอันดับสอง การสังเคราะห์วงจรออสซิลเลเตอร์ซึ่งแบ่งการพิจารณาออกเป็น วงจรออสซิลเลเตอร์แบบเฟสเดี่ยววงจรควอเดเจอร์ออสซิลเลเตอร์ วงจรออสซิลเลเตอร์แบบหลายเฟส และการสังเคราะห์วงจรฟังก์ชันแอนะล็อก
