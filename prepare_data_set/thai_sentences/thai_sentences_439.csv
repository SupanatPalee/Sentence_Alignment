sentences
งานวิจัยนี้มีวัตถุประสงค์เพื่อนำระบบการผลิตแบบลีน ซิกซ์ ซิกมา (Lean Six Sigma) มาประยุกต์ใช้ในการช่วยปรับปรุงกระบวนการให้กับสายการผลิตตัวอย่างและเพิ่มกำลังการผลิตให้ตอบสนองต่อความต้องการของลูกค้า
ซึ่งปัจจุบันโรงงานสามารถผลิต ผลิตภัณฑ์ FF-600 ได้จำนวน 120 หน่วยต่อวัน
แต่ลูกค้าต้องการ 150 หน่วยต่อวัน
จึงต้องปรับปรุงกระบวนการผลิตใหม่
โดยใช้ Lean Six sigma
ซึ่งจากการศึกษาเวลาและวิเคราะห์ VSM พบว่าเกิดกระบวนการคอขวดที่กระบวนการเชื่อมด้วยคน
ซึ่งใช้เวลาในการทำงาน (Cycle Time) 360 วินาที ซึ่งมากกว่าอัตราความต้องการในการผลิต (Takt Time) คือ 176 วินาที
เนื่องจากการเชื่อมด้วยคนมียอดการผลิตไม่สม่ำเสมอ
ทางผู้วิจัยจึงมีการปรับปรุงกระบวนการผลิตใหม่โดยใช้เทคโนโลยีการเชื่อมด้วยหุ่นยนต์ (Robot) ช่วยในการผลิตโดยปรับ Lay –Out สายการผลิตใหม่ ให้สามารถเพิ่มกำลังผลิตจาก 120 หน่วยต่อวัน เป็น 150 หน่วยต่อวัน
ทำให้สามารถลดกระบวนการคอขวดกระบวนการเชื่อมด้วยคน จัดสมดุลการผลิต และสร้างงานมาตรฐาน (Standardized Work)
จากผลการวิจัย
แสดงว่าสามารถเพิ่มกำลังการผลิต จาก 120 หน่วยต่อวัน เป็น 145 หน่วยต่อวัน คิดเป็น 20.83%
ซึ่งมี Productivity จาก 3 หน่วย/ชั่วโมงแรงงาน เพิ่มเป็น 8.8 หน่วย/ชั่วโมงแรงงาน
"สามารถเพิ่มมูลค่าผลิตภัณฑ์ได้ 2,943,000 บาทต่อปี"
