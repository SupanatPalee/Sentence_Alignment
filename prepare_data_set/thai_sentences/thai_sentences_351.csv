sentences
งานวิจัยฉบับนี้มีวัตถุประสงค์เพื่อเพิ่มประสิทธิภาพกระบวนการผลิตฆ้อง 9 จูม จาก แผนภูมิกระบวนการไหล (Flow Process Chart) เวลาที่ใช้ในแต่ละขั้นตอนกับระยะทางที่ใช้ในการเคลื่อนที่
พบว่ากระบวนการผลิตฆ้องมีทั้งหมด 29 ขั้นตอน
นำมาสู่แผนภูมิ Why-Why
แสดงความสัมพันธ์ระหว่างปัญหากับสาเหตุทั้งหมดที่เป็นไปได้รวมไปถึงวิเคราะห์ความสูญเปล่า(7 wastes)
พบว่ามีปัญหาจากขั้นตอนการทำงานมากเกินไป วิธีการทำงานซับซ้อน และเวลาที่ใช้ในการตัดขอบฆ้องมากเกินไป
ผู้ศึกษาใช้เทคนิคการปรับปรุงงาน (ECRS) มาประยุกต์ใช้ออกแบบวิธีการแก้ไขคือ
ขั้นตอนการวัดขนาดเส้นรอบวงของแผ่นเหล็กส่วนหน้า เป็นขั้นตอนที่มีการทำงานมากเกินไป ใช้หลักการปรับปรุงงานให้ง่ายขึ้น (Simplify)นำสูตรทางคณิตศาสตร์มาใช้คำนวณหาความยาวรอบรูป
แล้วจัดทำเป็นแผ่นป้ายมาตรฐานกำหนดความยาวเส้นรอบวงกลมของฆ้องแต่ละขนาดตามลำดับ พบว่ามีประสิทธิภาพในการทำงานเพิ่มขึ้น 100%
ส่วนขั้นตอนการวัดขนาดแผ่นเหล็กส่วนขอบฆ้อง เป็นวิธีการทำงานซับซ้อน ใช้หลักการรวมขั้นงานหลายๆส่วนเข้าด้วยกัน (Combine)
ตีเส้นกำหนดแถบสีขนาดขอบฆ้องแต่ละขนาดให้เท่ากับขนาดแผ่นเหล็กมาตรฐาน
เพื่อใช้เป็นแนวในการตีเส้นความกว้างของขอบฆ้อง สามารถลดรอบเวลาในการทำงานได้ 57.68% และขั้นตอนการตัดแผ่นเหล็กส่วนขอบฆ้อง เป็นขั้นตอนที่ใช้ทั้งเวลาและการเคลื่อนไหวในการตัดขอบฆ้องมากเกินไป
ปรับปรุงโดยใช้หลักการทำงานให้ง่ายขึ้น (Simplify) สร้างอุปกรณ์เข้ามาช่วยในการทำงาน
หลังจากการปรับปรุงแก้ไข
สามารถลดรอบเวลาในการทำงานลงได้ 48.42% จากการปรับปรุงวิธีการทำงานทั้ง 3
ขั้นตอนในกระบวนการผลิตสามารถลดความสูญเปล่าและเพิ่มประสิทธิภาพในการทำงานจากเดิมคิดเป็น 41.46% คำสำคัญ ฆ้อง 9 จูม ประสิทธิภาพ ความสูญเปล่า
