sentences
บทความนี้ได้ศึกษาสภาวะที่เหมาะสมในการอบแห้งขนุน โดยเครื่องอบแห้งอินฟราเรดระบบสุญญากาศ
เพื่อหาอุณหภูมิและระยะห่างระหว่างหลอดอินฟราเรดกับเนื้อขนุนที่เหมาะสมเครื่องอบแห้งประกอบด้วย ถังอบแห้งขนาดเส้นผ่านศูนย์กลาง 0.51 m ยาว 0.8 m ฮีตเตอร์อินฟราเรดขนาด 220 V 250 W จำนวน 2 หลอด เครื่องทำสุญญากาศขนาด 13.42 m3/hr
ติดตั้งชุดดักน้ำโดยใช้ระบบทำความเย็นแบบอัดไอขนาด 0.252 kW
ทดสอบอบเนื้อขนุนจำนวน 2 kg ที่ความชื้นเริ่มต้น 350 - 400%db.
ทำการอบแห้งที่อุณหภูมิ 50 55 และ 60 องศาเซลเซียส
ทำการปรับเปลี่ยนความดันสัมบูรณ์ 1 5 10 และ 15 kPa
และทำการปรับเปลี่ยนระยะห่างระหว่างหลอดฮีตเตอร์อินฟราเรดกับชั้นวางขนุน 12 15 และ18 cm
อบแห้งจนเหลือความชื้นสุดท้าย มีค่าไม่เกิน 19%db.
พบว่าสภาวะที่เหมาะสมการอบแห้งเนื้อขนุน คือ อุณหภูมิอบแห้งที่ 60 องศาเซลเซียส ความดัน 1 kPa ระยะห่างของฮีตเตอร์อินฟราเรดกับชั้นวางที่ 12 cm
ซึ่งใช้เวลาในการอบแห้งน้อยที่สุด 480 นาที สิ้นเปลืองพลังงานจำเพาะต่ำที่สุด 21.67 MJ/kg และอัตราการอบแห้งที่สูงที่สุด 0.172 kg/hr
เนื่องจากการทำสุญญากาศที่ความดันต่ำ
สามารถลดอุณหภูมิจุดเดือดของน้ำภายในเนื้อขนุน และระยะห่างของฮีตเตอร์อินฟราเรดกับวัสดุที่ใกล้กับเนื้อขนุน ให้กำลังของอินฟราเรดต่อพื้นที่สูงมีผลทำให้ความสิ้นเปลืองพลังงานจำเพาะลดลง
อัตราการอบแห้งเพิ่มขึ้น
