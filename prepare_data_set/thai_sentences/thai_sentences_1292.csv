sentences
งานวิจัยนี้นำเสนอนโยบายคงคลังสำหรับพัสดุกึ่งสำเร็จรูปของกรณีศึกษาโรงงานผลิตสีน้ำมัน
ซึ่งพัสดุคงคลังกึ่งสำเร็จรูปคือแม่สีเฉดสีต่างๆ
แม่สีเป็นส่วนประกอบหลักของสีน้ำมันซึ่งจะถูกนำไปใช้ในกระบวนการแต่งสีเพื่อการปรับคุณภาพเฉดสี
การขาดแคลนแม่สีจะทำให้การผลิตสีน้ำมันหยุดชะงัก
ดังนั้น เพื่อป้องกันปัญหาการขาดแคลนแม่สีในกระบวนการผลิต
งานวิจัยนี้จึงได้นำเสนอวิธีการเพื่อกำหนดนโยบายคงคลังสำหรับแม่สีคงคลังอย่างเป็นระบบ
"ผลลัพธ์จากการกำหนดนโยบายคงคลังในงานวิจัยนี้ ได้นำเสนอนโยบายคงคลังแบบจุดสั่งเติมที่กำหนดรอบทบทวนและปริมาณที่สั่งเติมคงที่ (R, s, Q) ด้วยระดับการให้บริการ 99%"
นโยบายคงคลังที่นำเสนอมุ่งเน้นแก้ปัญหาขาดแคลนพัสดุคงคลังควบคู่ไปกับการรักษาระดับคงคลังให้คงเดิมหรือน้อยลง
ซึ่งการกำหนดนโยบายคงคลังได้คำนึงถึงข้อกำจัดในโรงงานผลิตรวมไปถึงความไม่แน่นอนของปริมาณความต้องการและระยะเวลาในการผลิต
การทดสอบนโยบายคงคลังได้ใช้วิธีการจำลองสถานการณ์โดยเปรียบเทียบกับผลการดำเนินการของนโยบายคงคลังที่นำเสนอกับผลการทำงานแบบเดิม
ผลลัพธ์แสดงให้เห็นว่าระดับการให้บริการของแม่สีคงคลังเป็นไปตามเป้าหมายที่ 99%
ซึ่งช่วยลดการขาดแคลนพัสดุคงคลังได้
นอกจากนี้ระดับคงคลังเฉลี่ยและจำนวนครั้งที่สั่งผลิตลดลงได้ประมาณ 48% และ 47% ตามลำดับ
