sentences
การทดสอบกำลังเฉือนภายใต้ความเค้นในสามแกนได้ถูกดำเนินการเพื่อประเมินผลกระทบของน้ำและความเค้นล้อมรอบต่อกำลังเฉือนสูงสุดและการขยายตัวของรอยแตกผิวขรุขระและรอยแตกผิวเรียบของหินทรายพระวิหาร
โครงกดทดสอบในสามแกนได้นำมาใช้ให้แรงล้อมรอบแก่ตัวอย่างผันแปรอยู่ระหว่าง 1 ถึง 18 เมกะปาสคาล
และความเร็วในการเฉือนผันแปรจาก 1.15×10-5 ถึง 1.15×10-2 มิลลิเมตรต่อวินาที
ผลการทดสอบระบุว่าน้ำในรอยแตกส่งผลให้กำลังเฉือนสูงสุดและกำลังเฉือนคงเหลือของรอยแตกลดลง
กำลังเฉือนสูงสุดของรอยแตกผิวเรียบมีแนวโน้มไม่ขึ้นกับความเร็วในการเฉือนและความอิ่มตัวด้วยน้ำ ที่ความเค้นล้อมรอบเดียวกัน กำลังเฉือนสูงสุด กำลังเฉือนคงเหลือ และอัตราการขยายตัวของรอยแตกผิวขรุขระมีค่าเพิ่มขึ้นเมื่อความเร็วในการเฉือนเพิ่มขึ้น
พื้นที่ถูกเฉือนเพิ่มขึ้นเมื่อความเค้นล้อมรอบเพิ่มขึ้นและเมื่อความเร็วในการเฉือนลดลง
สมการเชิงประจักษ์ได้ถูกเสนอเพื่ออธิบายกำลังเฉือนสูงสุดและกำลังเฉือนคงเหลือของรอยแตกในหินทรายที่อิ่มตัวด้วยน้ำ
สมการดังกล่าวสอบเทียบได้ดีกับผลการทดสอบและสามารถนำไปใช้คาดคะเนกำลังเฉือนของรอยแตกหินทรายที่อิ่มตัวด้วยน้ำภายใต้ความเค้นต่างๆ ในภาคสนาม
