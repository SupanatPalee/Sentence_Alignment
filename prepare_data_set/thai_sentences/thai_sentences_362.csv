sentences
การวิเคราะห์ปัจจัยสำหรับการสาวไหมจากอุปกรณ์สาวไหมกึ่งอัตโนมัติที่ใช้ระบบส่งกำลังจากมอเตอร์
โดยมีวัตถุประสงค์เพื่อพัฒนาอุปกรณ์สาวไหม
และศึกษาตัวแปรที่เหมาะสมสำหรับการสาวไหม
จากการวิเคราะห์ปัญหาพบว่า การสาวไหมด้วยอุปกรณ์สาวไหมแบบมือหมุน ทำให้เกิดความเร็วรอบที่ต่างกัน
ส่งผลให้ขนาดเส้นไหมไม่สม่ำเสมอและเกิดข้อบกพร่องของเส้นไหม
ทำให้คุณภาพของเส้นไหมต่ำ
ดังนั้นงานวิจัยนี้จึงมุ่งเน้นการปรับปรุงวิธีการทำงาน
โดยอาศัยหลักการศึกษางานในการแก้ไขปรับปรุงกระบวนการสาวไหม
ซึ่งคณะผู้วิจัยได้พัฒนาอุปกรณ์ สาวไหมให้มีความเร็วรอบในการหมุนอักสาวที่สม่ำเสมอ
โดยใช้มอเตอร์ปัดน้ำฝน แรงดันไฟฟ้า 12 โวลต์ ทดสอบประสิทธิภาพของอุปกรณ์สาวไหม ที่ความเร็วรอบ 80 90 และ 100 รอบต่อนาที
โดยใช้รังไหมพันธุ์เหลืองไพโรจน์ จำนวน 70 80 และ 90 รัง ให้ได้คะแนนการแบ่งชั้นคุณภาพเส้นไหม ตามเกณฑ์การยอมรับข้อบกพร่องให้มากกว่า 80 คะแนน และค่าเบี่ยงเบนมาตรฐานขนาดเส้นไหมอยู่ในเกรด C ถึง 2A เป็นดัชนีชี้วัดคุณภาพเส้นไหม
ผลการทดสอบตัวแปรที่เหมาะสมสำหรับการสาวไหมของอุปกรณ์สาวไหม
พบว่า ความเร็วรอบ 100 รอบต่อนาที และจำนวนรังไหม 80 รัง ให้ค่าส่วนเบี่ยงเบนมาตรฐานของขนาดเส้นไหม เท่ากับ 10.51 ดีเนียร์
และมีคะแนนข้อบกพร่องของเส้นไหม เท่ากับ 98.95 คะแนน
ซึ่งผลการทดสอบอยู่ในช่วงของดัชนีชี้วัดคุณภาพเส้นไหม
