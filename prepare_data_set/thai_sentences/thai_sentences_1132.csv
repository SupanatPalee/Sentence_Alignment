sentences
งานวิจัยนี้มีวัตถุประสงค์เพื่อศึกษาการใช้ซ้ำของขั้วไฟฟ้าอลูมิเนียมในกระบวนการตกตะกอนทางไฟฟ้าเพื่อบำบัดน้ำเสียจากการย้อมคราม
การทดลองดำเนินการในระดับห้องปฏิบัติการและในระดับอุตสาหกรรมขนาดเล็ก
โดยใช้ขั้วไฟฟ้าอลูมิเนียมความหนา 0.5 มิลลิเมตร
นอกจากนี้ได้ศึกษาค่าใช้จ่ายในการบำบัดน้ำเสียจากการย้อมครามด้วยกระบวนการตกตะกอนทางไฟฟ้า
การกำหนดปัจจัยในกระบวนการตกตะกอนทางไฟฟ้าประกอบด้วย ระยะเวลาในการทำปฏิกิริยา 60 นาที ความหนาแน่นของกระแสไฟฟ้า 300 แอมป์แปร์/ตารางเมตร ค่า pH ในการทดลองระดับห้องปฏิบัติการที่ pH 11
และไม่มีการปรับค่า pH
ในการทดลองกับถังปฏิกรณ์ต้นแบบ พบว่า การใช้ซ้ำ 3 ครั้ง ยังคงรักษารูปทรงสี่เหลี่ยมของขั้วไฟฟ้าด้านที่มีการละลายคือ แอโนด ไว้เหมือนด้านที่ไม่มีการละลายคือ แคโทด
การทดลองใช้ถังปฏิกรณ์ต้นแบบในการบำบัดน้ำเสียจริงจากการย้อมครามในอุตสาหกรรมขนาดเล็ก พบว่า ประสิทธิภาพการบำบัดซีโอดีและสีเฉลี่ยร้อยละ 76.75 และ 76.39 ตามลำดับ
"สำหรับการใช้ขั้วไฟฟ้าด้านแอโนดซ้ำ 3 ครั้ง มีค่าใช้จ่ายประมาณ 1,426.22 บาทต่อน้ำเสีย 1 ลูกบาศก์เมตร"
หากการใช้ซ้ำของขั้วด้านแอโนดจนละลายหมด
มีค่าใช้จ่ายประมาณ 169.59 บาท ต่อน้ำเสีย 1 ลูกบาศก์เมตร
