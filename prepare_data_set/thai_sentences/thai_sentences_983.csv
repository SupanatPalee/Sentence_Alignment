sentences
การวิจัยครั้งนี้มีวัตถุประสงค์เพื่อศึกษาการเกิดสีของเคลือบ
ทดสอบความสว่างและค่าสีของเคลือบเซรามิกส์
และเพื่อศึกษาลักษณะและความสมบูรณ์ของผิวเคลือบเซรามิกส์
ดำเนินการวิจัยโดยกำหนดเคลือบพื้นฐานที่มีไทเทเนียมไดออกไซด์ และแบเรียมคาร์บอเนตเป็นสารเพิ่มเติมแบบเจาะจงจากตารางคำนวณวัตถุดิบ 2 ชนิด จำนวน 7 สูตร
และใช้เฟอร์ริกออกไซด์เป็นสารเพิ่มเติม ร้อยละ10 ร้อยละ 15 และ ร้อยละ 20 ทุกส่วนผสม
เผาเคลือบที่อุณหภูมิ 1230 องศาเซลเซียส ในบรรยากาศแบบออกซิเดชั่น
ผลการวิจัยพบว่า การเกิดสีของเคลือบ มี 4 กลุ่ม ได้แก่
กลุ่มสีน้ำตาลมีจุดผลึก
กลุ่มสีน้ำตาล
กลุ่มสีน้ำตาลเข้ม และกลุ่มสีน้ำตาลเข้มมีผลึกขนาดเล็ก ความสว่างและค่าสีของเคลือบ มีค่า L* อยู่ระหว่าง +2.19 ถึง +30.56 มีค่าสี a* อยู่ระหว่าง -0.25 ถึง +7.30 ค่าสี b* อยู่ระหว่าง +4.76 ถึง +18.79
3.
ลักษณะและความสมบูรณ์ของผิวเคลือบเซรามิกส์ มีความมันแวววาวทุกสูตรส่วนผสม
โดยมีจุดผลึก จำนวน 6 สูตร
และเกิดผลึกขนาดเล็ก จำนวน 5 สูตร มีค่าระดับความมันของผิวเคลือบ เฉลี่ยอยู่ที่ 47 GU
และผิวเคลือบมีความสมบูรณ์ทุกสูตรส่วนผสม เคลือบเซรามิกส์ที่พัฒนาขึ้นประกอบด้วย หินฟันม้า ร้อยละ 45 โดโลไมท์ ร้อยละ 10 แคลเซียมคาร์บอเนต ร้อยละ 13 ดินขาว ร้อยละ 7 และ หินเขี้ยวหนุมาน ร้อยละ 25
โดยใช้สารเพิ่มเติม ได้แก่ ไทเทเนียมไดออกไซด์ ร้อยละ 1 ถึง ร้อยละ 10
แบเรียมคาร์บอเนต ร้อยละ 1 ถึง ร้อยละ 10 และเฟอร์ริกออกไซด์ ร้อยละ 10 ถึง ร้อยละ 20
