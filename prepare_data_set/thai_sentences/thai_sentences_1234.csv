sentences
กรดฮาโลอะซิติก (HAAs) เป็นสารกลุ่มที่มีศักยภาพในการก่อมะเร็งซึ่งเกิดขึ้นในกระบวนการฆ่าเชื้อโรคด้วยสารคลอรีนของระบบผลิตน้ำประปา
งานวิจัยนี้มีวัตถุประสงค์เพื่อกำจัดสารอินทรีย์ธรรมชาติ (NOMs) ที่เป็นสารตั้งต้นของการเกิด HAAs
โดยกระบวนการสร้างและรวมตะกอนซึ่งการใช้สารสร้างตะกอน PACl ที่ความเข้มข้น 30 mg/L ร่วมกับสารช่วยสร้างตะกอน Cationic Polymer ที่ความเข้มข้น 0.5 mg/L มีประสิทธิภาพกำจัด NOMs ได้แก่ ความขุ่น และ dissolved organic carbon (DOC) เท่ากับ 96.84% และ 64.42% ตามลำดับ
และมีวัตถุประสงค์เพื่อกำจัด HAA5โดยการดูดซับด้วยถ่านกัมมันต์แบบเกล็ดชนิด Coconut shell activated carbon (GAC)
ซึ่ง HAA5 ที่เกิดขึ้นเท่ากับ 24.35 µg/L
เมื่อมีการเติมสารคลอรีนที่ความเข้มข้น 0.5 mg/L ในน้ำที่ผ่านกระบวนการสร้างและรวมตะกอน  ปฏิกิริยาการดูดซับ HAA5ของ GAC เกิดขึ้นเพียงชั้นเดียวมีการดูดซับทางเคมีร่วมอยู่ด้วย และพื้นที่ผิวมีจำนวนที่แน่นอน
โดยมีค่าความสามารถในการดูดซับ HAA5 ให้ค่าสูงสุดเท่ากับ 44.05 µg/g
และเมื่อกำจัด HAA5 ด้วยการทดลองแบบคอลัมน์ประสิทธิภาพกำจัด HAAs เกิดขึ้นสูงสุด 100%
ซึ่งอัตราเร็วการไหลที่ช้าและชั้นความสูงของ GAC ที่เพิ่มขึ้น               มีผลทำให้ประสิทธิภาพการกำจัดสูงขึ้น
โดยมีค่าความสามารถในการดูดซับ HAA5 เท่ากับ 68.38 µg/g
