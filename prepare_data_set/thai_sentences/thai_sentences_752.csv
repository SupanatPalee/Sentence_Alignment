sentences
งานวิจัยนี้ทำการศึกษาการสร้าง และใช้บานเกล็ดเซลล์แสงอาทิตย์ร่วมกับอาคารทดลอง
หน้าต่างบานเกล็ดเซลล์แสงอาทิตย์ที่สร้างขึ้นมีจำนวนเซลล์แสงอาทิตย์ 2-4 เซลล์ต่อหนึ่งบานเกล็ด
ซึ่งจำนวนเซลล์ที่แตกต่างกันจะส่งผลให้พื้นที่รับแสง และพื้นที่โปร่งแสงของหน้าต่างบานเกล็ดเซลล์แสงอาทิตย์มีค่าแตกต่างกัน
การทดสอบจะทำการปรับมุมบานเกล็ด (วัดเทียบกับพื้นราบ) ที่ 0º (เปิดบานเกล็ดทั้งหมด) 18º (เปิดบานเกล็ดบางส่วน) และ 90º (ปิดบานเกล็ดทั้งหมด)
จากนั้นทำการศึกษาคุณสมบัติการผลิตพลังงานไฟฟ้า และความสามารถในการระบายอากาศของหน้าต่างบานเกล็ดเซลล์แสงอาทิตย์
รวมทั้งศึกษาปริมาณความสว่างภายในห้องทดสอบ
จากการศึกษาพบว่าบานเกล็ดเซลล์แสงอาทิตย์มีประสิทธิภาพในการผลิตไฟฟ้าเท่ากับ 5-7%
โดยบานเกล็ดที่ 3 สามารถผลิตพลังงานไฟฟ้ารวมในหนึ่งวันได้สูงสุดเท่ากับ 0.3-0.356 kWh
โดยมุมของบานเกล็ดที่ 90º เป็นมุมที่ทำให้พลังงานไฟฟ้าที่ผลิตได้มีค่าสูงสุด
เมื่อพิจารณาความร้อนจากการะบายอากาศของห้องทดสอบ (Qvent) พบว่าที่มุม 0º
สามารถระบายความร้อนได้ดีที่สุด
"โดยที่มุม 90° มีค่าความร้อนที่ถ่ายเทผ่านกรอบอาคาร (Qcover) และ ค่าความร้อนภายในห้อง (Qi,room) ต่ำสุด"
เมื่อพิจารณาผลการส่องสว่างภายในอาคารพบว่ามุมบานเกล็ดทั้งสามมุมจะให้ค่าการส่องสว่างภายในที่สูงกว่าค่ามาตรฐานการส่องสว่างในอาคารสำนักงานที่ 500 Lux
