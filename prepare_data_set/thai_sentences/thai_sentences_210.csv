sentences
บทความนี้จัดทำขึ้นเพื่อศึกษาหาแนวทางการเพิ่มประสิทธิภาพการให้บริการงานสำหรับผู้ป่วยคดีและศพ กรณีศึกษากลุ่มงานนิติเวช โรงพยาบาลสรรพสิทธิประสงค์ จังหวัดอุบลราชธานี
โดยมีวัตถุประสงค์เพื่อเพิ่มประสิทธิภาพการทำงานของหน่วยงานที่ปฏิบัติหน้าที่เกี่ยวข้องกับผู้ป่วยคดีและศพ
ช่วยให้สามารถใช้งานข้อมูลระหว่างหน่วยงานต่าง ๆ ร่วมกันได้
ด้วยการพัฒนาแพลตฟอร์มเชื่อมโยงข้อมูลกลางสำหรับจัดการข้อมูลและเอกสารต่าง ๆ ของหน่วยงานทั้งหมดร่วมกัน
ประกอบด้วย 1) ระบบบริหารจัดการข้อมูลสำหรับงานสืบสวนสอบสวน
2) ระบบงานสารสนเทศเพื่อการบริหารจัดการข้อมูลของกลุ่มงานนิติเวช
3) ระบบบริหารจัดการข้อมูลคดีสำหรับสำนักงานอัยการ และ 4) แอ็ปพลิเคชันสำหรับผู้ป่วยคดีและศพ
ผลที่ได้จากออกแบบและพัฒนาระบบ สามารถลดขั้นตอนการดำเนินการและลดภาระการทำงานที่มีความซ้ำซ้อนของหน่วยงานได้ทั้งหมด 5 ขั้นตอน
และผลการประเมินความพึงพอใจของผู้ใช้งานระบบ มีค่าเฉลี่ยเท่ากับ 4.67 (จากคะแนนเต็ม
5)
โดยใช้ทฤษฎีแบบจำลองการยอมรับเทคโนโลยี (TAM) เป็นเครื่องมือในการประเมินผล
