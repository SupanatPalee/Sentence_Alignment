sentences
งานวิจัยนี้มีวัตถุประสงค์เพื่อศึกษาคุณลักษณะการเผาไหม้ และประสิทธิภาพเชิงความร้อนของเตาชีวมวลทรงกระบอกด้วยวิธีการทดสอบโดยการต้มน้ำ (Water boiling test)
เพื่อหาเงื่อนไขที่เหมาะสมที่สุดในการนำไปประยุกต์ใช้งาน
ตัวแปรในการบรรจุขี้เลื่อยของเตาชนิดนี้ ได้แก่ แรงดันในการอัด และความชื้นของชีวมวล
โดยชีวมวลที่ใช้ในการทดลอง คือ ขี้เลื่อย อัดบรรจุในเตาชีวมวลทรงกระบอก
ด้วยความดันในการอัดบรรจุ 40 bar 80 bar และ 120 bar และความชื้นของขี้เลื่อย คือ 10% 15% 20% และ 25%
จากการทดลองพบว่าพฤติกรรมการเผาไหม้เตาชีวมวลทรงกระบอกที่แรงดันในการอัด 40 bar 80 bar และ 120 bar ให้ระยะในการเผาไหม้ต่อเนื่อง 4 ชั่วโมง 6 ชั่วโมง และ 7 ชั่วโมง ตามลำดับ
เมื่อใช้ขี้เลื่อย 15% และอัดที่ความดัน 40 bar จะให้อุณหภูมิสูงสุดของเปลวไฟเฉลี่ยตลอดระยะเวลาการเผาไหม้ที่ 703 ๐C และที่ความชื้นของขี้เลื่อย 15% ของทุกแรงดันในการอัดให้ประสิทธิภาพเชิงความร้อนสูงที่สุด คือ 16.24% 14.38% และ 20.26% ตามลำดับ ที่ชั่วโมงที่ 2 ของการทำงานของเตา
