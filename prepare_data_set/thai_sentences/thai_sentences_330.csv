sentences
การขับรถเร็วเกินกฎหมายกำหนด เป็นมูลเหตุสันนิษฐานหลักของการเกิดอุบัติเหตุบนทางหลวงและทางหลวงชนบท
หน่วยงานที่เกี่ยวข้องได้แก้ไขปัญหาดังกล่าวด้วยการติดตั้งอุปกรณ์ชะลอความเร็วหลายรูปแบบช่วงก่อนเข้าเขตชุมชน
บทความนี้นำเสนอผลการศึกษาประสิทธิผลของการติดตั้งอุปกรณ์สยบการจราจรเพื่อชะลอความเร็ว
โดยศึกษาผลของป้ายจราจรแขวนสูงแบบแขนยื่นและแถบลดความกว้างช่องจราจรต่อการลดความเร็วรถยนต์ก่อนถึงทางแยกสัญญาณไฟจราจรเขตชุมชน
กรณีศึกษาถนนทางหลวงชนบท สาย สข. 2031 ช่วงที่ผ่านโรงเรียนวัดเขากลอย
การศึกษาได้สำรวจ วิเคราะห์และเปรียบเทียบความเร็วของรถยนต์ที่ผ่านก่อนและหลังจุดติดตั้งอุปกรณ์ชะลอความเร็ว
พบว่า ป้ายจราจรแขวนสูงแบบแขนยื่นลดความเร็วของรถยนต์อย่างไม่มีนัยสำคัญ ส่วนแถบลดความกว้างช่องจราจรแบบทั่วไปและแถบลดความกว้างช่องจราจรแบบเพิ่มแถบสีแดงลดความเร็วของรถยนต์อย่างมีนัยสำคัญ
ทั้งนี้ทางแยกอาจส่งผลกระทบต่อการชะลอความเร็วก่อนถึงทางแยก
