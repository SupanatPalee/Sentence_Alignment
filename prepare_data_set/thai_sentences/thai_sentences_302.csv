sentences
หินฝุ่นบะซอลต์เป็นวัสดุเหลือทิ้งที่เกิดจากกระบวนการโม่หิน
ในปัจจุบันยังมีการนำมาใช้ประโยชน์ไม่มากนัก
บทความนี้มีวัตถุประสงค์ในการศึกษาคุณสมบัติของหินฝุ่นบะซอลต์ผสมเบนโทไนต์เพื่อใช้เป็นวัสดุกันซึม และผลของความชื้นและพลังงานในการบดอัดที่แตกต่างกันต่อคุณสมบัติที่ใช้ในการก่อสร้างเป็นวัสดุกันซึมในระบบฝังกลบ
การศึกษานี้ใช้ตัวอย่างหินฝุ่นบะซอลต์จากโรงโม่หินในจังหวัดอุบลราชธานี
จากการศึกษาพบว่าการผสมโซเดียมเบนโทไนต์เข้าไปในปริมาณร้อยละ 1 โดยน้ำหนัก จะทำให้หินฝุ่นบะซอลต์มีค่าสัมประสิทธิ์การซึมผ่านได้ต่ำกว่า 1×10-9 เมตรต่อวินาที
และอยู่ในเกณฑ์ที่กำหนดเพื่อใช้เป็นวัสดุกันซึมได้
ค่ากำลังรับแรงเฉือนมีแนวโน้มลดลงตามปริมาณความชื้นในการบดอัดที่เพิ่มขึ้น
และการหดตัวเชิงปริมาตรจะเพิ่มขึ้นตามปริมาณความชื้นในการบดอัดที่สูงขึ้น การบดอัดหินฝุ่นบะซอลต์ผสมเบนโทไนต์ด้วยความชื้นและพลังงานในการบดอัดแตกต่างกันทำให้สามารถหาความสัมพันธ์ระหว่างความชื้นในการบดอัดกับหน่วยน้ำหนักแห้งที่อยู่ในรูปของขอบเขตคุณสมบัติที่เหมาะสมสำหรับใช้ในการก่อสร้างได้ โดยพบว่า การบดอัดหินฝุ่นบะซอลต์ผสมเบนโทไนต์ด้วยค่าความชื้นร้อยละ 12.0 - 15.5
และให้มีค่าหน่วยน้ำหนักแห้ง 18.6 – 20.5 กิโลนิวตันต่อลูกบาศก์เมตร จึงจะสามารถใช้เป็นชั้นกันซึมได้อย่างมีประสิทธิภาพ สามารถรับน้ำหนักบรรทุกได้อย่างปลอดภัยและไม่เกิดปัญหาการแตกร้าวของชั้นกันซึมจากการหดตัวของหินฝุ่นบะซอลต์ผสมเบนโทไนต์
