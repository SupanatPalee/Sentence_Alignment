sentences
งานวิจัยนี้ได้ศึกษาปัญหาการซ่อมบำรุงถนนในจังหวัดชลบุรีซึ่งเป็นจังหวัดที่เป็นศูนย์กลางอุตสาหกรรมของภาคตะวันออกที่มีการก่อสร้างถนนเชื่อมโยงเพื่อรองรับการขนส่งด้วยรถบรรทุกขนาดใหญ่วิ่งเข้ามามากมาย
ซึ่งเส้นทางสัญจรมีถนนที่มีผิวทางประเภทแอสฟัลท์ติคคอนกรีต (Asphaltic Concrete) เป็นจำนวนมาก
ผิวจราจรประเภทนี้มักเกิดความเสียหายแบบรอยร้าว (Crack)
ก่อให้เกิดรอยแตกตามยาว รอยแตกตามขวางและรอยแตกทั่วไปรวมถึงทำให้เกิดการยุบตัวของแผ่นคอนกรีต
เกิดความเสียหายเร็วกว่ากำหนดเป็นเหตุให้น้ำซึมลงไปสะสมใต้ผิวทางคอนกรีตและมีอายุการใช้งานที่สั้นกว่าที่ออกแบบไว้ดังนั้งผู้วิจัยต้องการศึกษาการซ่อมบำรุงผิวจราจรคอนกรีตด้วยวัสดุใยสังเคราะห์ร่วมกับแอสฟัลท์ติคคอนกรีตกรณีศึกษาถนนคอนกรีตเสริมในตำบลแห่งหนึ่งโดยมีวัตถุประสงค์ในการศึกษาเพื่อศึกษาวิธีการซ่อมบำรุงการใช้แผ่นใยสังเคราะห์ร่วมกับแอสฟัลท์ติคคอนกรีตเป็นวัสดุผิวจราจร และกำหนดแนวทางการใช้แผ่นใยสังเคราะห์ร่วมกับแอสฟัลท์ติคคอนกรีตในการดำเนินการสร้างและซ่อมบำรุงผิวจราจร
จากการศึกษาในกรณีศึกษาถนนทั้ง 2 เส้นทางในตำบลพบว่ามีความเสียหายเกิดรอยแตกร้าวเป็นส่วนใหญ่
เมื่อได้ทำการซ่อมบำรุงด้วยแอสฟัลท์ติคคอนกรีตร่วมกับแผ่นใยสังเคราะห์ดังกล่าว
โดยมีลักษณะการซ่อมที่ครอบคลุมความเสียหายทั้งแผงบริเวณรอยต่อ
ผลการสำรวจตรวจสอบด้วยสายตาในช่วงเวลา 1 ปีหลังการเปิดใช้
พบว่าอยู่ในระดับที่ดี
ไม่พบรอยแตกร้าวบริเวณรอยต่อของแผ่นพื้นคอนกรีต
ในเชิงเศรษฐศาสตร์พบว่าค่าใช่จ่ายในการก่อสร้างด้วยวิธีการใช้แผ่นใยสังเคราะห์
มีค่าใช้จ่ายเพิ่มขึ้นร้อยละ 16
แต่ทำให้สามารถประหยัดค่าใช้จ่ายในการซ่อมบำรุงถนนได้ถึงร้อยละ 42 (ระยะเวลา 5 ปี)
และสามารถยืดระยะเวลาการซ่อมบำรุงผิวจราจรได้มากกว่าวิธีการทั่วไป
นอกจากนี้จะทำให้ถนนมีคุณภาพสูงขึ้นสำหรับการขนส่งทางบก
ซึ่งจะส่งผลให้ทำให้เกิดการประหยัดน้ำมัน ค่าซ่อมบำรุง
และลดอุบัติเหตุที่อาจเกิดบนท้องถนนจากผู้ใช้ถนนได้
