sentences
หุ่นยนต์แขนกลอุตสาหกรรมเป็นเครื่องมือที่นำมาใช้งานอย่างแพร่หลายในวงการอุตสาหกรรม ทางการแพทย์ ทางการทหารและอื่น ๆ
เนื่องจากเป็นเครื่องมือที่มีความยืดหยุ่น มีความถูกต้องแม่นยำ และมีความน่าเชื่อถือสูง
ซึ่งมีความจำเป็นมากในงานที่มีความซับซ้อนที่ต้องการความถูกต้องแม่นยำของระบบอัตโนมัติ
งานวิจัยนี้นำเสนอการประเมินค่าความไม่แน่นอนในการวัดความถูกต้องและแม่นยำของหุ่นยนต์แขนกลเคลื่อนที่อิสระ 6 แกน
โดยใช้เลเซอร์แทรกเกอร์วัดตามข้อกำหนด ISO 9283 ประกอบด้วย การทดสอบของตำแหน่งและการทดสอบของเส้นทาง
การทดสอบจะทำการติดตั้งตัวสะท้อนแสงเลเซอร์ไว้ที่ส่วนปลายของหุ่นยนต์เพื่อวัดตำแหน่งการเคลื่อนที่ของหุ่นยนต์
หลักการการระบุระนาบที่ทำการวัดและตำแหน่งของจุดวัด
การวัดซ้ำ ของการทดสอบของตำแหน่งและเส้นทางเป็นไปตามข้อกำหนด ISO 9283
ผลการทดลองการทดสอบของตำแหน่งจากตำแหน่งการวัดที่แตกต่าง 5 ตำแหน่ง มีค่าความถูกต้อง (APP) เฉลี่ยเท่ากับ 0.5679 มิลลิเมตร ค่าความแม่นยำเฉลี่ย (RPl) เท่ากับ 0.0163 มิลลิเมตร ค่าความไม่แน่นอนในการวัด ±0.0149 มิลลิเมตร และผลการทดลองการทดสอบของเส้นทางที่มีจำนวนจุดวัดในแนวเส้นทางจำนวน 11 ตำแหน่ง
ค่าความถูกต้องเฉลี่ย (ATP) เท่ากับ 0.5818 มิลลิเมตร ค่าความแม่นยำเฉลี่ย (RTP) เท่ากับ 0.0264 มิลลิเมตร ค่าความไม่แน่นอนในการวัด ±0.0160 มิลลิเมตร
โดยการรายงานค่าความไม่แน่นอนขยายของการทดสอบตำแหน่งและการทดสอบเส้นทางที่ขึ้นอยู่กับค่าความไม่แน่นอนมาตรฐานคูณกับตัวประกอบครอบคลุม (k=2) ซึ่งให้ระดับความเชื่อมั่นอยู่ที่ 95%
