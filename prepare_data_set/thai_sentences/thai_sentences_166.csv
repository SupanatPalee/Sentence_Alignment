sentences
"งานวิจัยครั้งนี้มีวัตถุประสงค์เพื่อประเมินผลการดำเนินงานการส่งมอบของบริษัทผู้จัดจำหน่ายที่ส่งมอบสินค้าให้กับบริษัทกรณีศึกษาร้านค้าปลีกแห่งหนึ่งในจังหวัดเชียงใหม่""ภายใต้ปัจจัยในการประเมินผลที่ได้กำหนดไว้ โดยวิธีกระบวนการลำดับชั้นเชิงวิเคราะห์"
ทั้งนี้บริษัทกรณีศึกษาและบริษัทผู้จัดจำหน่ายจะได้ทราบถึงผลการดำเนินงานที่ดีที่สุดในแต่ละด้าน รวมไปถึงปัจจัยที่มีผลต่อการดำเนินงานการส่งมอบมากที่สุด
ปัจจัยที่ใช้ในการประเมินพัฒนามาจากทฤษฎีและงานวิจัยที่เกี่ยวข้องเพื่อสร้างเป็นแบบสอบถามและส่งให้ผู้เกี่ยวข้องได้ประเมิน
ซึ่งประกอบไปด้วยบริษัทกรณีศึกษา ผู้เชี่ยวชาญ และบริษัทผู้จัดจำหน่าย
จากนั้นจะทำการสรุปผลปัจจัยตามมุมมองของผู้ประเมิน และผลการดำเนินงานที่ดีที่สุดของผู้จำหน่าย
จากการศึกษาพบว่า วิธีกระบวนการลำดับชั้นเชิงวิเคราะห์เป็นวิธีที่สามารถใช้ในการประเมินผลได้ดี
เนื่องจากเป็นวิธีคิดแบบมีลำดับขั้น
ตัดสินใจเลือกเป็นคู่ ๆ
ทำให้สามารถช่วยลดอคติในการตัดสินใจ
ซึ่งผลที่ได้จะมีอัตราค่าความสอดคล้องรองรับเพื่อความน่าเชื่อถือในการประเมินผล
ผลจากการประเมินพบว่า
จากปัจจัยหลักทั้ง 6 ปัจจัย และปัจจัยรองทั้ง 12 ปัจจัย
ปัจจัยที่มีผลต่อการดำเนินงานของผู้ส่งมอบมากที่สุดคือ ปัจจัยหลักด้านต้นทุน และปัจจัยรองด้านส่วนลด
ซึ่งจากการประเมินผลการดำเนินงานของผู้ส่งมอบในมุมมองของบริษัทกรณีศึกษาพบว่า บริษัทผู้จัดจำหน่าย E มีผลการดำเนินงานที่ดีที่สุด ในมุมมองของผู้เชี่ยวชาญพบว่า บริษัทผู้จัดจำหน่าย B มีผลการดำเนินงานที่ดีที่สุด
และในมุมมองการประเมินตนเองของบริษัทผู้จัดจำหน่ายพบว่า บริษัทผู้จัดจำหน่าย I มีผลการดำเนินงานที่ดีที่สุด
ทั้งนี้เมื่อได้ถ่วงน้ำหนักตามค่าความสำคัญของผู้ประเมินแล้วพบว่า บริษัทผู้จัดจำหน่ายที่มีผลการดำเนินงานการส่งมอบที่ดีที่สุดคือ บริษัทผู้จัดจำหน่าย B และ E
ซึ่งผลการดำเนินงานที่ดีในปัจจัยแต่ละด้านสามารถนำไปเป็นแนวทางในการปรับปรุงและพัฒนาการดำเนินงานของผู้ส่งมอบต่อไป
