sentences
บทความนี้ได้นำเสนอต้นแบบระบบรดน้ำพืชอัตโนมัติด้วยสมาร์ทโฟนผ่านเน็ตพาย(NETPIE) ที่สามารถตรวจสอบการทำงานผ่านการแสดงอัตราการไหลของน้ำได้
โดยได้ทดสอบการใช้เซนเซอร์วัดความชื้นในดินด้วยเซนเซอร์แท่งทองแดงที่ใช้วัดค่าการนำไฟฟ้าของดินเทียบกับค่าความชื้นในดินจริงที่ได้จากการอบดิน
โดยนำค่าการนำไฟฟ้าที่ได้มาหาค่าเปอร์เซ็นต์ความชื้นในดินด้วยสมการเชิงเส้น ได้ค่าเปอร์เซ็นต์ความผิดพลาดต่ำสุด 2.35 และสูงสุด 56.89 ของตัวอย่างดิน 3 ตัวอย่างที่ตำแหน่งต่างกัน 200 เมตร ในสวนยางพารา จ.เลย ซึ่งประมวลผลด้วยไมโครคอนโทรเลอร์ESP32 ให้ทำงานตามเงื่อนไขที่กำหนดไว้เพื่อสั่งงานปั้มน้ำให้รดน้ำพืชเมื่อเปอร์เซ็นต์ความชื้นในดินต่ำกว่า 80%
และเชื่อมต่อกับอินเทอร์เน็ตเพื่อแสดงผล
ในส่วนการแสดงผลจะแสดงผลผ่านสมาร์ทโฟนที่สามารถเลือกโหมดการทำงานได้ทั้งแบบอัตโนมัติและแบบสั่งงานโดยผู้ใช้
ระบบทำงานได้อย่างมีประสิทธิภาพตามผลการทดลอง
