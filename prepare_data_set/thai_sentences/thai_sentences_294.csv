sentences
งานวิจัยนี้เป็นการพัฒนาจีโอโพลิเมอร์คอนกรีตที่ผลิตจากจากวัสดุเหลือทิ้ง
โดยการนำเถ้าชานอ้อยจากอุตสาหกรรมน้ำตาลมาเป็นวัสดุตั้งต้น
เนื่องจากเถ้าชานอ้อยมีองค์ประกอบของซิลิกาเป็นหลักแต่มีอลูมินาค่อนข้างน้อย
ตะกอนน้ำประปาเผาจึงถูกนำมาเป็นส่วนผสมเพื่อชดเชยปริมาณของอลูมินา
เถ้าชานอ้อยและตะกอนน้ำประปาเผาถูกบดจนมีขนาดอนุภาคค้างตะแกรงมาตรฐานเบอร์ 325 ไม่เกินร้อยละ 5
โดยน้ำหนัก แทนที่เถ้าชานอ้อยด้วยตะกอนน้ำประปาเผาร้อยละ 5 และ 7.5 โดยน้ำหนัก อัตราส่วนสารอัลคาไลน์ต่อวัสดุตั้งต้น (AL/B) 0.50-0.70 มวลรวมหยาบขนาด 3/8 นิ้ว 2 ชนิด ได้แก่ หินปูนย่อยและหินบะซอลต์
จากการศึกษาพบว่าผลของการแทนที่เถ้าชานอ้อยด้วยตะกอนน้ำประปาเผาส่งผลให้จีโอโพลิเมอร์คอนกรีตมีกำลังรับแรงอัดสูงกว่า 185-317 กิโลกรัมต่อตารางเซนติเมตร
อัตราส่วนสารอัลคาไลน์ต่อวัสดุตั้งต้น (AL/B) ที่สูงขึ้น เพิ่มความสามารถในการทำงานได้ของจีโอโพลิเมอร์คอนกรีต
แต่มีแนวโน้มทำให้กำลังรับแรงอัดที่ลดลง
และยังพบอีกว่าชนิดของมวลรวมหยาบมีผลต่อกำลังอัดของจีโอโพลิเมอร์อย่างมีนัยสำคัญ
