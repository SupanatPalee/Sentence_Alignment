sentences
การจัดสมดุลสายการประกอบผลิตภัณฑ์ผสมแบบลักษณะตัวยูขนานที่มีวัตถุประสงค์จำนวนมากเป็นปัญหาแบบเอ็นพียาก (NP-hard)
ดังนั้นจำเป็นต้องใช้วิธีการทางฮิวริสติก (Heuristic) มาช่วยเพื่อให้ได้คำตอบที่มีความเหมาะสมที่สุด
บทความนี้นำเสนอวิธีการถอดรหัสสตริงคำตอบและการหาค่าที่เหมาะสมด้วยวิธีการเชิงวิวัฒนาการแบบหลายวัตถุประสงค์โดยยึดหลักการจำแนก (Multi-Objective Evolutionary Algorithm Based on Decomposition: MOEA/D)
เพื่อใช้สำหรับการแก้ปัญหาดังกล่าว
โดยมีวัตถุประสงค์จำนวน 4 วัตถุประสงค์ที่จะทำการหาค่าที่เหมาะสมที่สุดไปพร้อมๆกัน ได้แก่ จำนวนสถานีงานน้อยที่สุด จำนวนสถานีน้อยที่สุด  ความไม่สมดุลของภาระงานระหว่างสถานีงานน้อยที่สุด และความไม่สัมพันธ์ของขั้นงานน้อยที่สุด
ผลการทดลองแสดงให้เห็นว่า MOEA/D มีสมรรถนะในการแก้ปัญหาที่สูงกว่าการหาค่าที่เหมาะสมที่สุดแบบการกระจายตัวของสิ่งมีชีวิตตามภูมิศาสตร์ (BBO) ในด้านการลู่เข้าหาคำตอบที่เหมาะสมที่สุดอย่างชัดเจน
แม้ว่าการกระจายตัวของคำตอบจะไม่มาก และเวลาที่ใช้ในการหาคำตอบนานกว่า BBO
