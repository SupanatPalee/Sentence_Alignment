sentences
งานวิจัยนี้มีวัตถุประสงค์เพื่อพัฒนาชุดทดลองเครื่องกำเนิดไฟฟ้าซิงโครนัสราคาถูกเพื่อใช้ทดลองการต่อขนานกับโครงข่ายไฟฟ้า
ชุดทดลองถูกออกแบบและสร้างขึ้นโดยใช้เครื่องกำเนิดไฟฟ้าซิงโครนัสที่ดัดแปลงมาจากเครื่องกำเนิดไฟฟ้า 1 เฟสแบบเพลาลอยทั่วไป พิกัด 220 V 50 Hz 2 kVA
และใช้มอเตอร์เหนี่ยวนำเป็นเครื่องต้นกำลังขับโดยทำงานร่วมกับชุดควบคุมการต่อขนานเครื่องกำเนิดไฟฟ้า
ชุดทดลองที่ได้จากการวิจัยถูกนำไปทดสอบการต่อขนานกับระบบไฟฟ้า 380 V 50 Hz ณ ห้องปฏิบัติการ
ผลการทดสอบพบว่าสามารถต่อขนานเครื่องกำเนิดไฟฟ้าเข้ากับโครงข่ายไฟฟ้าได้
สามารถจ่ายกำลังแอกทีฟและกำลังรีแอกทีฟเข้าโครงข่ายไฟฟ้าได้
และสามารถรับกำลังรีแอกทีฟจากโครงข่ายไฟฟ้าได้ตามต้องการ
ข้อได้เปรียบของชุดทดลองนี้คือการที่สามารถผลิตขึ้นมาใช้งานเองได้โดยใช้ส่วนประกอบที่หาซื้อได้ภายในประเทศ
ทำให้ประหยัดค่าใช้จ่ายได้มากกว่า
