sentences
งานวิจัยนี้มีวัตถุประสงค์เพื่อทำการประเมินความเสี่ยงต่อการได้รับสัมผัสเสียงดังของผู้ปฏิบัติงานจากการก่อสร้างถนนจากปัจจัยด้านระยะเวลาในการได้รับสัมผัสเสียงดัง และค่าความเข้มเสียงที่เกิดจากเครื่องจักรกลซึ่งแบ่งตามลักษณะงาน ได้แก่ 1) งานเจาะเปิดผิวถนน
2) งานเกรดดินปรับผิวถนน
3) งานบดอัดดินปรับผิวถนน และ 4) งาน ตัดแผ่นคอนกรีต
พบว่า ลักษณะงานที่ได้รับการสัมผัสเสียงดังเป็นระยะเวลานานที่สุด คืองานเกรดดินปรับผิวถนนและงานบดอัดดินปรับผิวถนน
รองลงมาคือ งานเจาะเปิดผิวถนน และงานตัดแผ่นคอนกรีต
ในขณะที่ผลของการตรวจวัดค่าความเข้มเสียงของงานตัดแผ่นคอนกรีตมีค่าระดับความดังเสียงสูงสุดเกินมาตรฐานกำหนด คือ 102.20 dB(A)
รองลงมาคือ งานเจาะเปิดผิวถนน งานบดอัดดินปรับผิวถนน และงานเกรดดินปรับผิวถนน มีค่าระดับความดังเสียงเกินมาตรฐานกำหนด คือ 99.60 88.80 และ 87.20 dB(A) ตามลำดับ
โดยผลของการประเมินความเสี่ยงจากการชี้บ่งอันตรายพบว่า งานตัดแผ่นคอนกรีตและงานเจาะเปิดผิวถนนมีระดับความเสี่ยงสูง
ซึ่งความเสี่ยงต่อการได้รับสัมผัสเสียงดังจากการปฏิบัติงานเกิดจากปัจจัยด้านระยะเวลาที่นานเกินไปร่วมกับค่าความเข้มเสียงที่เกินไปกว่าค่ามาตรฐานกำหนด
ทำให้สามารถกำหนดมาตรการสู่การนำไปปฏิบัติได้
