sentences
งานวิจัยนี้ได้ศึกษาพฤติกรรมการงอกจมูกของข้าวกล้องเพื่อพัฒนาต้นแบบระบบเพาะงอกแบบอัตโนมัติให้มีประสิทธิภาพสูงสำหรับทดแทนการเพาะแบบวิสาหกิจชุมชน
ระบบนี้ประกอบด้วยชุดผลิตความร้อน ชุดผลิตความชื้นถาดบรรจุน้ำ ถาดบรรจุข้าวกล้อง และถังกักเก็บน้ำ
ส่วนควบคุมระบบการเพาะงอกแบบอัตโนมัติคือ การเติมน้ำ การแช่น้ำ การบ่ม การชะล้าง และสภาวะอุณหภูมิและความชื้นสัมพัทธ์ห้องเพาะ
การทดลองเพาะงอกข้าวกล้องหอมมะลิ 105เทียบเคียงระหว่างต้นแบบระบบเพาะงอกแบบอัตโนมัติและแบบวิสาหกิจชุมชน
เพื่อวิเคราะห์สภาวะเพาะงอกที่เหมาะสมต่อเปอร์เซ็นต์การงอกและความยาวของจมูกข้าว ณ ช่วงเวลาเพาะ 24 และ 48 ชั่วโมง
นอกจากนี้ พิจารณามิติเชิงเศรษฐศาสตร์ต้นแบบระบบเพาะงอก ผลพบว่าช่วงเวลาเพาะงอก 48 ชั่วโมง สภาวะที่เหมาะสมต่อการควบคุมอุณหภูมิและความชื้นสัมพัทธ์ห้องเพาะ 35.25±0.66 °C และ 53.29±2.40 %RH ตามลำดับ มีผลอย่างมีนัยสำคัญต่อเปอร์เซ็นต์การงอกและความยาวของจมูกข้าวกล้องสูงขึ้น 80±6.76 % และ 0.83±0.041 mm. ตามลำดับ สูงกว่าการเพาะงอกกรณีอื่น
นอกจากนี้ การวิเคราะห์เชิงเศรษฐศาสตร์ต้นแบบระบบเพาะงอก ซึ่งมีกำลังการเพาะงอกต่อปี 540kg.
"ระบบใช้ปริมาณไฟฟ้าทั้งสิ้น 16,956 บาทต่อปี มีกำไร 75,600 บาทต่อปี และระยะเวลาคืนทุนประมาณ 8 เดือน15 วัน"
จึงเหมาะสมแก่การลงทุน
