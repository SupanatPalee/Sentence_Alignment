sentences
บทความนี้นำเสนอรูปแบบและหลักการทำงานในการผลิตไฟฟ้า และความร้อนของโมดูลโฟโตวอลเทอิก/ความร้อน (PV/T) รวมถึงสมการที่ใช้ในการคำนวณอุณหภูมิโมดูล กำลังไฟฟ้าที่ผลิตได้ และประสิทธิภาพรวมตามกฎข้อที่หนึ่งและกฎข้อที่สอง
ในบทความยังได้นำเสนอแนวทางการเพิ่มสมรรถนะด้วยวิธีต่างๆ
ได้แก่ การติดครีบเพื่อเพิ่มพื้นที่ผิวในการแลกเปลี่ยนความร้อนและการปรับรูปแบบการไหล
กรณีของไหลระบายความร้อนเป็นอากาศ การติดผิวระเหยน้ำที่ด้านหลังโมดูลเซลล์แสงอาทิตย์ในกรณีโมดูลเซลล์อาทิตย์แบบลอยน้ำเพื่อลดอุณหภูมิโมดูลโดยการระเหยของน้ำ
การทำงานร่วมกับปั๊มความร้อนเพื่อดึงความร้อนจากโมดูล
และนำไปผลิต ไฟฟ้า ความเย็น และความร้อนที่มีอุณหภูมิสูงขึ้น เป็นต้น
โมดูลโฟโตวอลเทอิก/ความร้อน สามารถนำไปประยุกต์ใช้ในกิจกรรมต่างๆที่มีความต้องการไฟฟ้า และความร้อน พร้อมกัน
เช่น การนำมาเป็นส่วนหนึ่งของอาคาร
เพื่อผลิตไฟฟ้า ผลิตอากาศร้อนเพื่อสร้างความอบอุ่นในอาคาร การอบแห้งในโรงเรือนผลผลิตทางการเกษตร การผลิตน้ำร้อนเพื่อใช้ในที่อยู่อาศัย หรือผลิตน้ำร้อนอุณหภูมิสูง ในโรงแรม โรงพยาบาล หรือภาคอุตสาหกรรม
โดยทำงานร่วมกับปั๊มความร้อนแบบคาสเคด ซึ่งจะมีการทำความเย็นร่วมด้วย
จะทำให้สมรรถนะในภาพรวมมีค่าสูงมาก
สามารถนำมา ลดการใช้จ่ายด้านพลังงานในแบบได้เป็นอย่างดี
