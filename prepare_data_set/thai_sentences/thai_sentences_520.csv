sentences
งานวิจัยนี้ได้ทำการทดลองอบแห้งมะเขือเทศราชินีแช่อิ่มด้วยโรงเรือน 2 ระบบ คือ โรงเรือนอบแห้งพลังงานแสงอาทิตย์ และระบบโรงเรือนอบแห้งพลังงานแสงอาทิตย์เสริมความร้อนจากฮีตเตอร์อินฟราเรด เปรียบเทียบกับการตากแดดตามธรรมชาติ
โดยกำหนดอุณหภูมิอบแห้งในโรงเรือนอบแห้ง 45-60 oC
ผลิตภัณฑ์มีความชื้นเริ่มต้นเฉลี่ย 95% มาตรฐานแห้ง (%d.b.)
อบแห้งจนเหลือความชื้นสุดท้ายเฉลี่ย 22% มาตรฐานแห้ง (%d.b.)
จากการศึกษาพบว่า โรงเรือนที่มีระบบความร้อนเสริมมีค่าประสิทธิภาพทางความร้อน (Thermal efficiency) สูงกว่าโรงเรือนอบแห้งพลังงานแสงอาทิตย์
และมีค่าความสิ้นเปลืองพลังงานจำเพาะต่ำกว่าโดยเฉลี่ย 29.74%
ใช้เวลาในการอบแห้งน้อยกว่า คือใช้เวลา 2 วัน
ในขณะที่การอบแห้งด้วยระบบโรงเรือนและการตากแดด
ใช้เวลาในการอบแห้ง 3 และ 6 วัน ตามลำดับ
สำหรับคุณภาพผลิตภัณฑ์หลังอบแห้งพบว่า
ค่าสีของการอบแห้งด้วยระบบเสริมจะมีสีที่คล้ำมากที่สุดแต่ไม่แตกต่างกันมากนัก
โดยผลการวัดค่าความสว่างของมะเขือเทศราชินีแช่อิ่มลดลงอย่างมีนัยสำคัญทางสถิติที่ P≤0.05
แต่ค่าสีแดง (a)
และค่าสีเหลือง (b) ไม่มีความแตกต่างกันอย่างมีนัยสำคัญทางสถิติที่ P>0.05 ค่าความหวานหลังการอบแห้ง พบว่าโรงเรือนแบบมีระบบเสริมความร้อนมีค่าความหวานน้อยที่สุดแต่ไม่มีความแตกต่างกันอย่างมีนัยสำคัญทางสถิติที่ P>0.05
และการวิเคราะห์แบบจำลองทางคณิตศาสตร์ของ Midilli
สามารถทำนายอัตราส่วนความชื้นของการอบแห้งมะเขือเทศราชินีแช่อิ่มด้วยโรงเรือนอบแห้งพลังงานแสงอาทิตย์ทั้ง 2 ระบบได้ดีที่สุด
