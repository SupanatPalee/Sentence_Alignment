sentences
การทดสอบวาดรูปต้นไม้ (Tree Drawing Test) เป็นหนึ่งในเครื่องมือแบบทดสอบประเมินบุคลิกภาพ (Projective test) ที่นิยมใช้ของนักจิตวิทยาคลินิกเพื่อใช้ในการบ่งบอกสถานะภาพจิตใจของผู้ทำการทดสอบ
ซึ่งลักษณะเฉพาะของภาพวาดต้นไม้ที่นักจิตวิทยาคลินิกนำมาใช้ในการวิเคราะห์นั้นมีมากมายไม่ว่าจะเป็น พุ่มไม้ ลำต้น กิ่งก้าน ราก พื้นของต้นไม้
ซึ่งข้อดีของการทำการทดสอบวาดรูปต้นไม้คือทำให้รู้สภาพจิตใจของผู้ทำการทดสอบได้ละเอียดและสามารถใช้ได้กับคนทุกวัย
แต่ข้อเสียคือต้องใช้ผู้เชี่ยวชาญในการแปลผล
งานวิจัยนี้จัดทำขึ้นมีวัตถุประสงค์เพื่อต้นแบบพัฒนาระบบการคัดกรองผู้ป่วยทางจิตอัตโนมัติโดยใช้ภาพวาดต้นไม้
โดยเริ่มต้นที่การตรวจจับวัตถุที่เป็นพุ่มไม้และลำต้นซึ่งเป็นหนึ่งลักษณะสำคัญในภาพวาดต้นไม้ที่นักจิตวิทยาคลินิกจะนำมาวิเคราะห์
ด้วยการใช้การเรียนรู้เชิงลึก (Deep Learning) ตรวจจับพุ่มไม้และลำต้นเพื่อหาความกว้างและความยาวแบบอัตโนมัติแล้วให้นำข้อมูลดังกล่าวไปวิเคราะห์ในลำดับถัดไป
โดยโมเดลการเรียนรู้เชิงลึกที่งานวิจัยนี้ใช้คือโมเดล SSD MobileNet
จากผลการทดลองพบว่าโมเดลดังกล่าวสามารถตรวจจับพุ่มไม้และลำต้นได้โดยมีความแม่นยำเฉลี่ยอยู่ที่ 86.38% และ 54.21% ตามลำดับ
