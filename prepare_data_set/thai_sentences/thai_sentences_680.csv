sentences
บทความนี้นำเสนอโครงสร้างวงจรทบระดับแรงดันแบบหลายอินพุตที่มีอัตราขยายแรงดันสูงสำหรับระบบพลังงานทดแทน
โดยมีอัตราขยายแรงดันสูงประมาณ 20 เท่า
ทั้งนี้วงจรทบระดับแรงดันแบบหลายอินพุตที่พัฒนาขึ้น สามารถเพิ่มระดับแรงดันอินพุต ที่ได้จากแหล่งจ่ายพลังงานทดแทนซึ่งมีแรงดันค่อนข้างต่ำประมาณ 20V ถึง 40V ให้มีระดับแรงดันเอาต์พุตสูงขึ้นถึง 400V
รวมทั้งสามารถใช้กับแหล่งจ่ายพลังงานทดแทนได้มากกว่าหนึ่งแหล่งจ่าย
เพื่อเพิ่มกำลังงานไฟฟ้าที่จ่ายให้โหลด
บทความนี้อธิบายโครงสร้างวงจรทบระดับแรงดันแบบหลายอินพุตที่มีอัตราขยายแรงดันสูง และหลักการทำงานของวงจร
การออกแบบค่าพารามิเตอร์ของวงจร ได้แก่ ตัวเหนี่ยวนำและตัวเก็บประจุ
เพื่อลดการกระเพื่อมของกระแสและแรงดัน การออกแบบตัวควบคุมพีไอสำหรับควบคุมระดับแรงดันเอาต์พุตให้คงที่ตามต้องการ ซึ่งประกอบด้วยลูปควบคุมแรงดันหนึ่งลูป และลูปควบคุมกระแสหลายลูป
โดยอาศัยเทคนิคการถ่วงน้ำหนักกระแส
เพื่อสร้างกระแสอ้างอิงที่เหมาะสมสำหรับลูปควบคุมกระแสแต่ละลูป
ผลการจำลองสถานการณ์และผลการทดสอบวงจร
แสดงให้เห็นว่าวงจรทบระดับแรงดันแบบหลายอินพุตที่มีอัตราขยายแรงดันสูงที่พัฒนาขึ้น มีอัตราขยายแรงดันประมาณ 20 เท่า และตัวควบคุมพีไอที่อาศัยเทคนิคการถ่วงน้ำหนักกระแส สามารถควบคุมแรงดันเอาต์พุตให้คงที่ได้ตามต้องการภายใต้เงื่อนไขการทำงานต่าง ๆ ที่แตกต่างกันได้อย่างน่าพอใจ
