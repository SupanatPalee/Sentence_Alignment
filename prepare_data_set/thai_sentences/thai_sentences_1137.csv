sentences
จีโอพอลิเมอร์ซ่อมแซมตนเอง(self-healing geopolymer) ที่มีส่วนผสมของแบคทีเรียสามารถผลิตแคลเซียมคาร์บอเนตปกปิดรอยร้าวได้
แต่แบคทีเรียมีข้อจำกัดในการทนสภาพด่างแก่ของโซเดียมไฮดรอกไซด์ในขั้นตอนในการผลิตจีโอพอลิเมอร์
จึงได้มีการศึกษาการห่อหุ้มแบคทีเรียด้วยอัลจิเนตเพื่อที่จะเพิ่มอัตราการรอดชีวิตของแบคทีเรียในกระบวนการผลิตจีโอพอลิเมอร์
ในงานวิจัยนี้แบคทีเรียสายพันธุ์ Bacillus pseudofirmus ในระยะ endospore ถูกผสมเข้ากับ sodium alginate 0.5 % w/v
และนำไปห่อหุ้มด้วยกระบวนการ extrusion technique
โดยใช้เข็มเส้นผ่านศูนย์กลาง 0.8 มม.
"ก่อนนำสารห่อหุ้มนี้ไปใส่ในชิ้นงานจีโอพอลิเมอร์ ที่อัตราส่วน 10 และ 20 เปอร์เซ็นต์และทดสอบความแข็งแรงด้านแรงอัดที่ 7, 28 และ 60 วัน ตามมาตรฐานการทดสอบ"
"ผลการทดลองพบว่าแบคทีเรีย Bacillus pseudofirmus ที่ปลดปล่อยออกมาจากเม็ดอัลจิเนตจะมีจำนวนเซลล์ตาย เท่ากับ 8.67±8.7%, 40.58±12.8%, 92.59±3.7% ในโซเดียมไฮดรอกไซด์ 10, 11 และ 12 M ตามลำดับ"
และจะตายมากที่สุดเมื่อแช่เป็นเวลา 80 นาที
อย่างไรก็ตามแบคทีเรียที่ไม่ได้ผ่านการห่อหุ้มจะมีจำนวนเซลล์ที่ตายสูงสุดภายในเวลาเพียง 20 นาที
จากผลการทดลองสามารถสรุปได้ว่า alginate encapsulation สามารถปกป้องแบคทีเรียจากกระบวนการผลิตจีโอพอลิเมอร์ซ่อมแซมตนเอง และเทคนิคสถิติ Fisher’s exact
แสดงให้เห็นว่าสัดส่วนเม็ดอัลจิเนตที่ใส่ไปในชิ้นงานไม่มีความสัมพันธ์กับความแข็งแรงด้านแรงอัดของชิ้นงานจีโอพอลิเมอร์ (p<0.05)
