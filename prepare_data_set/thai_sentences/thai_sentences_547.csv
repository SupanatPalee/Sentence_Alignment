sentences
งานวิจัยนี้มีวัตถุประสงค์เพื่อหาแนวทางการจัดการกระบวนการผลิตยาเม็ดในโรงงานผลิตยาเพื่อเพิ่มปริมาณผลผลิต
และประยุกต์ใช้แบบจำลองทางคณิตศาสตร์มากำหนดขนาดการผลิตที่เหมาะสมให้มีต้นทุนรวมต่ำสุด
โดยการศึกษานี้ได้ทำการศึกษากระบวนการผลิตยา A ซึ่งเป็นยาเม็ดที่มียอดขายสูงสุดของโรงงานผลิตยาสามัญแห่งหนึ่ง
และมีแนวโน้มพยากรณ์การขายปรับเพิ่มขึ้นจนเกินกำลังการผลิต
จึงศึกษาแนวทางการย้ายสายการผลิตไปยังสายใหม่ที่มีอัตราการใช้เครื่องจักรต่ำกว่า
พร้อมทั้งเพิ่มขนาดรุ่นการผลิตขึ้น 3 เท่า ให้เหมาะสมกับความจุของเครื่องผสม
ส่งผลให้มีเวลามาตรฐานที่ใช้ในการผลิตยา A ด้วยสายผลิตใหม่ลดลงเฉลี่ย 0.036 วินาทีต่อเม็ด
และมีผลผลิตเพิ่มขึ้น 60%
พร้อมทั้งประยุกต์ใช้แบบจำลองทางคณิตศาสตร์มาหาความเหมาะสมของจำนวนรุ่นการผลิตในแต่ละชุดการผลิต พบว่า ในขั้นตอนการผสมแกรนูลยา A ใช้เครื่องจักรร่วมกับผลิตภัณฑ์อื่นอีก 3 รายการ ได้แก่ ยา E ยา G และยา R
และควรวางแผนให้มีการผสมยา A 18 Lot ต่อเนื่องทุก 12 วัน ยา E ควรผสม 12 Lot ต่อเนื่องทุก 16 วัน ยา G ควรผสม 6 Lot ต่อเนื่องทุก 7 วัน และยา R ควรผสม 12 Lot ต่อเนื่องทุก 10 วัน
"โดยมีต้นทุนรวมในการผลิตและจัดเก็บ 84,653.92 บาท/เดือน"
ในขณะที่ขั้นตอนการตอกอัดเม็ดยา A ใช้เครื่องจักรร่วมกับผลิตภัณฑ์อื่นอีก 2 รายการ ได้แก่ ยา C และยา H จึงควรวางแผนให้มีการตอกอัดเม็ดยา A 4 Lot ต่อเนื่องทุก 20 วัน ยา C ควรตอก 5 Lot ต่อเนื่องทุก 17 วัน และยา H ควรตอก 6 Lot ต่อเนื่องทุก 17 วัน
"โดยมีต้นทุนรวมในการผลิตและจัดเก็บ 171,439.4 บาท/เดือน"
