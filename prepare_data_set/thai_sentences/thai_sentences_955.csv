sentences
บทความนี้นำเสนอการระบุเอกลักษณ์มอเตอร์ไฟฟ้ากระแสตรงไร้แปรงถ่านด้วยวิธีการเมตาฮิวริสติก
โดยมีวัตถุประสงค์ 1) เพื่อหาวิธีการเมตาฮิวริสติกที่เหมาะสมที่สุดสำหรับระบุเอกลักษณ์ของมอเตอร์ไฟฟ้ากระแสตรงไร้แปรงถ่านและ
2) เพื่อทดสอบประสิทธิภาพการระบุเอกลักษณ์ของมอเตอร์ไฟฟ้ากระแสตรงไร้แปรงถ่าน
"ผลการทดสอบพบว่า 1) วิธีการเมตาฮิวริสติกที่ใช้มี 3 แบบคือ การค้นหาแบบตาบูเชิงปรับ (ATS), การค้นแบบฝูงอนุภาค (PSO) และการค้นหาแบบกระแสเชิงเข้มข้น (ICS)"
โดยการค้นหาแบบกระแสเชิงเข้มข้นจะได้ผลการค้นหาคำตอบที่ดีที่สุดจากการทดสอบด้วยฟังก์ชันมาตรฐาน
2) การทดสอบประสิทธิภาพในการระบุเอกลักษณ์สำหรับมอเตอร์กระแสตรงไร้แปรงถ่านพบว่า วิธีการค้นหาแบบกระแสเชิงเข้มข้นสามารถระบุเอกลักษณ์ของพารามิเตอร์ต่างๆ ออกมาได้อย่างเหมาะสมที่สุดโดยมีค่าผลรวมกำลังสองความคลาดเคลื่อน (SSE) ที่น้อยที่สุด
