sentences
การลดอัตราการระเหยจากอ่างเก็บน้ำโดยใช้วัสดุลอยน้ำ เช่น ลูกบอลพลาสติกลอยน้ำ เป็นวิธีการที่ได้รับความนิยมมากขึ้น
เพื่อลดอัตราการสูญเสียน้ำจากการระเหยจากผิวน้ำเปิดของอ่างเก็บน้ำหรือสระเก็บน้ำ
วัตถุประสงค์ของการศึกษานี้ คือการทดลองในสนามเพื่อหาระยะการจมหรือ ความถ่วงจำเพาะ (ถ.พ.) ของลูกบอล และขนาดเส้นผ่าศูนย์กลางของลูกบอลลอยน้ำที่มีประสิทธิภาพในการลดอัตราการระเหยได้มากที่สุด
การทดลองดำเนินการที่ หน่วยผลิตน้ำประปา ส่วนอาคารสถานที่ มหาวิทยาลัยเทคโนโลยีสุรนารี
โดยใช้อ่างพลาสติกจำนวน 4 อ่าง ซึ่งประกอบด้วยอ่างควบคุม 1 อ่างและอ่างทดลอง 3 อ่าง
โดยควบคุมปัจจัยภายนอกให้เหมือนกัน
การทดลองชุดที่ 1 ที่ขนาดลูกบอลเท่ากันที่ 7.5 เซนติเมตร
พบว่าลูกบอลที่มีระยะการจมร้อยละ 30 หรือ ถ.พ. เท่ากับ 0.0203 มีประสิทธิภาพลดอัตราการะเหยสูงสุดที่ ร้อยละ 67 (เปรียบเทียบระหว่าง ร้อยละ 15 30 และ 50)
การทดลองชุดที่ 2 ที่ขนาดลูกบอลเท่ากันที่ 7.5 เซนติเมตร
พบว่าลูกบอลที่มีระยะการจมร้อยละ 35 หรือ ถ.พ. เท่ากับ 0.0260 มีประสิทธิภาพการลดอัตราการะเหยสูงสุดที่ ร้อยละ 67 (เปรียบเทียบระหว่าง ร้อยละ 25 35 และ 40)
เมื่อนำผลการทดลองทั้งสองชุดมารวมกันเพื่อเปรียบเทียบประสิทธิภาพการลดการระเหยสูงสุด พบว่าลูกบอลที่มีระยะการจมที่ร้อยละ 35 มีประสิทธิภาพการลดอัตราการะเหยสูงสุด
หลังจากนั้นได้ทำการทดลองชุดที่ 3
เพื่อศึกษาขนาดของลูกบอลที่มีผลต่อประสิทธิภาพของการลดการระเหย
ได้ควบคุมระยะการจมที่ร้อยละ 35 โดยใช้ลูกบอลขนาดเส้นผ่าศูนย์กลาง 7.5 12.5 และ 17.5 เซนติเมตร พบว่าลูกบอลขนาดเส้นผ่านศูนย์กลาง 7.5 เซนติเมตร มีประสิทธิภาพการลดอัตราการะเหยสูงสุดที่ ร้อยละ 55
ผลการศึกษานี้จะเป็นแนวทางในผลิตลูกบอลที่มีขนาดและค่าถ.พ. ที่เหมาะสมต่อการนำไปใช้ลดการระเหยอย่างมีประสิทธิภาพ ในอ่างเก็บน้ำขนาดใหญ่ได้ต่อไป
