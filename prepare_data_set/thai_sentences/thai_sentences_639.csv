sentences
บทความนี้กล่าวถึงสมการออกแบบที่คำนวณค่าเกนของตัวควบคุมสัดส่วนเรโซแนนซ์ไม่อุดมคติหรือตัวควบคุมพีอาร์ไม่อุดมคติ
ระบบควบคุมอินเวอร์เตอร์ที่เชื่อมต่อกริดเฟสเดียวมีตัวควบคุมพีอาร์ไม่อุดมคติที่ควบคุมกระแสไฟฟ้ากริด
ระบบควบคุมวงปิดดังกล่าวมีสมการคุณลักษณะที่นำมาใช้สร้างสมการออกแบบ
การคำนวณค่าเกนของตัวควบคุมพีอาร์จะต้องการโพลวงปิดที่เป็นจำนวนจริงลบสองค่าที่แตกต่างกันหรือเป็นคู่สังยุคเชิงซ้อนที่มีส่วนจริงลบ
การพิจารณาทางเดินรากจะใช้ในการเลือกโพลวงปิดที่เป็นจำนวนจริงลบ
และข้อมูลจำเพาะของผลตอบสนองในสถานะชั่วครู่จะกำหนดโพลวงปิดที่เป็นคู่สังยุคเชิงซ้อน
ตัวควบคุมพีอาร์จะต้องมีค่าเกนที่ทำให้ระบบควบคุมวงปิดมีเสถียรภาพ
ผลการจำลองสถานการณ์จะเปรียบเทียบผลตอบสนองกระแสไฟฟ้ากริดในสถานะชั่วครู่ที่เกิดจากการใช้สมการออกแบบคำนวณค่าเกนของตัวควบคุม
และการทดลองระบบควบคุมอินเวอร์เตอร์เฟสเดียวจะให้ผลตอบสนองกระแสไฟฟ้ากริดที่ติดตามกระแสไฟฟ้ากริดอ้างอิงในสถานะอยู่ตัว
ดังนั้นสมการออกแบบที่นำเสนอคือทางเลือกหนึ่งที่ใช้ปรับจูนค่าเกนของตัวควบคุมพีอาร์ในทางปฏิบัติ
