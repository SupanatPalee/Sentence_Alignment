sentences
การประมาณผลผลิตมะพร้าว ด้วยระบบภูมิสารสนเทศ
กรณีศึกษาจังหวัดสมุทรสงคราม คือการคำนวณเชิงพื้นที่ของการสร้างระบบชี้วัดประมาณผลผลิตมะพร้าว
ด้วยคุณสมบัติทางด้านคลื่นแสงจากข้อมูลภาพถ่ายดาวเทียม ช่วยในการวิเคราะห์จำแนกรายละเอียดพื้นที่การปลูกมะพร้าว จากพื้นที่เกษตร การประมาณผลผลิตมะพร้าว ด้วยระบบภูมิสารสนเทศ มีวัตถุประสงค์คือ การประมาณผลผลิตมะพร้าวมีวิธีการอย่างไรและการกระจายตัวเชิงพื้นที่ของมะพร้าวอยู่บริเวณใด
สำหรับการประมาณผลผลิตใช้เทคนิค Spectral Mixture Analysis (SMA)
เพื่อค้นหาวัตถุที่ซ่อนตัวในจุดภาพ
โดยเทคนิคดังกล่าวจะช่วยให้การจำแนกการใช้ประโยชน์ที่ดินมีความถูกต้องมากยิ่งขึ้น
โดยค่าการสะท้อนแสงของสิ่งปกคลุมดินประเภทมะพร้าว อยู่ที่ 0.7 – 0.8 ไมโครเมตร
"ผลจากการวิเคราะห์ พบว่าจุดภาพขนาด 30*30 เมตร ที่มีมะพร้าวปกคลุมเต็มพื้นที่พบสูงที่สุดกว่า 15,730 จุดภาพ"
เนื่องจากพื้นที่ศึกษาในพื้นที่เป็นจังหวัดสมุทรสงคราม เป็นพื้นที่ที่มีการเพาะปลูกมะพร้าวสูงที่สุดแห่งหนึ่งของประเทศไทย
ในขณะที่จุดภาพที่มีมะพร้าวผสมร้อยละ 20 - 29 มีเพียง 345 จุดภาพ
อำเภออัมพวาเป็นอำเภอที่มีจุดภาพที่มีมะพร้าวปกคลุมสูงที่สุดในพื้นที่
โดยมีกระบวนการตรวจสอบความถูกต้องหลังจากจำแนกจากการลงสำรวจภาคสนาม 300 จุดพบว่าวิธีการดังกล่าวมีกระบวนการตรวจสอบความถูกต้องหลังการจำแนกอยู่ที่ ร้อยละ 70 (210 จุด จากจำนวน 300 จุด)
