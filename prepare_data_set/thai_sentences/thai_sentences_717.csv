sentences
ห้องผ่าตัด เป็นห้องที่มีความสำคัญเป็นอย่างมากในการรักษาชีวิตผู้ป่วย
ซึ่งระบบปรับอากาศเป็นตัวแปรหลักที่เป็นตัวควบคุมอุณหภูมิ ความดัน และความชื้นสัมพัทธ์
หากระบบปรับอากาศในห้องผ่าตัดมีปัญหา
อาจเป็นสาเหตุหนึ่งที่ทำให้คนไข้เกิดการติดเชื้อจากการผ่าตัด
ถึงแม้จำนวนเปอร์เซ็นต์อาจจะไม่สูงมากนัก
แต่เมื่อเกิดขึ้นแล้ว
อาจทำให้การผ่าตัดล้มเหลว
คนไข้สูญเสียอวัยวะ หรือเสียชีวิตได้
อีกทั้งอาจจะส่งผลกระทบต่อความปลอดภัยในชีวิตของทั้งผู้ป่วย แพทย์ และเจ้าหน้าที่ที่ปฏิบัติงานในห้องผ่าตัดได้
ดังนั้นงานวิจัยนี้มีวัตถุประสงค์เพื่อศึกษาผลกระทบของการเปลี่ยนแปลงสภาพแวดล้อมต่อสภาวะการทำงานของระบบปรับอากาศของห้องผ่าตัดแห่งหนึ่ง
ได้ถูกใช้เป็นตัวอย่างในการวิเคราะห์ ประเภทของภาระการทำความเย็น (Cooling load)
ได้มีการเปรียบเทียบทั้งในส่วนของความร้อนแฝง (Latent heat) และ ความร้อนสัมผัส (Sensible heat)
และจากการวิเคราะห์พบว่า ภาระทำความเย็นของระบบปรับอากาศ (Ventilation cooling load) มีค่าสูงสุด คิดเป็น 53% ของ Cooling load ทั้งหมด Conduction in building และ ภาระความร้อนจากอุปกรณ์ในห้องผ่าตัด มีค่ารองลงมา
ซึ่งผลกระทบของการเติมอากาศบริสุทธิ์จากภายนอก (OA)
ส่งผลให้ mixed air (MA) เปลี่ยนแปลงในช่วง 68.00 - 69.44 deg F (ค่าเฉลี่ย 68.63 deg F)
และส่งผลให้ humidity ratio (W) เปลี่ยนแปลงในช่วง 56.28 - 62.08 gr.w/lb.da (ค่าเฉลี่ย 60.28 %RH) ผลกระทบของจากการเติมอากาศบริสุทธิ์จากภายนอก (OA)
ส่งผลให้ Supply air (SA) เปลี่ยนแปลงในช่วง 46.83 – 49.74 deg F (ค่าเฉลี่ย 48.47 deg F)
และส่งผลให้ความชื้นสัมพัทธ์เปลี่ยนแปลงในช่วง 80.67 – 89.98 %RH (ค่าเฉลี่ย 84.65 %RH) และผลการ Simulation ตลอดทั้งปีของสภาวะอากาศในประประเทศไทย
จะเห็นได้ว่า ระบบทำความเย็น (Cooling coil) ของเครื่องปรับอากาศในห้องผ่าตัด จะสามารถทำงานภายใต้ความแตกต่างของความชื้นในอากาศตกคร่อม Cooling coil 14.73 – 23.03 gr.w/lb.da ได้
โดยระบบทำความเย็น (Cooling coil) และระบบพัดลม (Fan) จะสามารถทำงานโดยมีค่า Coil sensible heat gain ration (Coil SHR) อยู่ในช่วง 0.59 - 0.67
จึงจะสามารถควบคุมอุณหภูมิและความชื้นในห้องผ่าตัดได้
