sentences
ปัญหาการจัดซื้อเหล็กเส้นในงานก่อสร้างคือการเผื่อปริมาณของเหล็กเส้นเพื่อให้มีปริมาณเพียงพอต่อการใช้งาน
แต่การเผื่อปริมาณในการสั่งซื้อจะแตกต่างกันไปตามรายละเอียดโครงสร้างของโครงการ
หากต้องการสั่งซื้อเหล็กเส้นให้มีปริมาณพอดีกับการใช้งานจำเป็นที่จะต้องวางแผนการตัดเหล็ก โดยการจัดทำรายการตัดเหล็กปัจจุบันวิธีการที่ใช้ในการจัดทำรายการตัดเหล็กคือ การถอดปริมาณจากแบบสองมิติและใช้วิธีการตามประสบการณ์ของผู้ควบคุมงานในการจัดทำรายการตัดเหล็ก
งานวิจัยนี้จึงพัฒนาขั้นตอนการทำงาน
โดยใช้แบบจำลองเฉพาะชิ้นส่วนโครงสร้างคอนกรีตแล้วจึงจัดทำรายการตัดเหล็ก
โดยส่งออกข้อมูลแต่ละชิ้นส่วนของโครงสร้างคอนกรีตแบบอัตโนมัติเพื่อนำมาวิเคราะห์หาปริมาณเหล็กเส้นที่ต้องการ
โดยอ้างอิงข้อมูลการออกแบบคอนกรีตเสริมเหล็กของโครงการมาตรฐาน การเสริมเหล็กและระยะหุ้มผิวเหล็กเสริมคอนกรีต
แล้วจึงทำการสร้างแบบจำลองในส่วนงานเหล็กเสริมคอนกรีตซึ่งจะทำให้ไม่ต้องแก้ไขแบบจำลอง ตามการจัดทำรายการตัดเหล็กที่มีรายละเอียดการต่อทาบ
ซึ่งในกรณีศึกษาจะต้องแก้ไขแบบจำลองในส่วนของเสาโครงสร้างที่ต้องมีการต่อทาบถึงร้อยละ 41.6 ของเสาโครงสร้างทั้งหมด
นอกจากนี้งานวิจัยได้เสนอแนวทางการจัดทำรายการตัดเหล็ก ซึ่งเป็นแนวทางแบบฮิวริสติกที่มีการวิเคราะห์การตัดแบบทีละชิ้น
ทำให้สามารถวิเคราะห์การต่อทาบในทุกการตัดได้
ซึ่งแตกต่างจากวิธีการเลือกรูปแบบการตัดที่นิยมในปัจจุบันที่ไม่คำนึงถึงการต่อทาบเหล็กเสริม
ส่งผลให้การจัดทำรายการตัดเหล็กในกรณีศึกษาโดยวิธีการที่นำเสนอมีปริมาณเศษเหล็กลดลงจากวิธีการเลือกรูปแบบการตัดอยู่ร้อยละ 30
