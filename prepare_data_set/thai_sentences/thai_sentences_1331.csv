sentences
พื้นที่ป่าชายเลนในประเทศลดลงเป็นจำนวนมาก
เนื่องจากถูกทำลายเพื่อใช้ประโยชน์อื่น เช่น การเพาะเลี้ยงสัตว์น้ำ
แม้มีการรณรงค์ฟื้นฟูปลูกป่าชายเลนอย่างต่อเนื่อง
แต่ประสิทธิผลของการปลูกค่อนข้างต่ำ
เพราะอัตราการรอดตายของต้นกล้าป่าชายเลนต่ำมาก
งานวิจัยนี้สนใจปัจจัยเรื่องระดับน้ำท่วมต้นกล้า
ซึ่งเป็นปัจจัยที่สำคัญปัจจัยหนึ่งที่ผลต่อลักษณะทางกายภาพของต้นกล้าป่าชายเลน
การทดลองถูกดำเนินการในกระบะทดลองพลาสติกสี่เหลี่ยมขนาดใหญ่
"ภายในมีขั้นบันใดเพื่อจำลองการปลูกต้นกล้าป่าชายเลนสองชนิด คือ ต้นแสมและต้นโกงกาง ที่ระดับน้ำในการท่วมแตกต่างกัน 3 ระดับ คือ ระดับน้ำท่วมทั้งต้น ระดับน้ำท่วมกลางต้น และระดับน้ำท่วมราก มีค่าระดับน้ำจากพื้นกระบะ คือ 70, 35 และ 15 ซม. ตามลำดับ"
ทำการทดลองโดยการจำลองน้ำขึ้นน้ำลงด้วยการปั๊มน้ำเข้ากระบะทดลอง
แช่ทิ้งไว้ 3 ชั่วโมง
แล้วปั๊มน้ำออกทุกวัน
ทดลองต่อเนื่องกันเป็นเวลา 67 วัน
จากนั้นนำต้นกล้าแต่ละกรณีมาวิเคราะห์ลักษณะทางกายภาพที่เปลี่ยนไป
ผลการศึกษาพบว่าที่ระดับน้ำท่วมทั้งต้นมีผลทำให้ต้นกล้าป่าชายเลนเจริญเติบโตน้อยที่สุด
และนอกจากนี้ยังพบว่าต้นกล้าแสมมีความสามารถในการทนน้ำท่วมได้ดีกว่าต้นกล้าโกงกาง
