sentences
ในปัจจุบันต้นทุนพลังงานที่ใช้ในระบบโลจิสติกส์สูงขึ้นเรื่อยๆ
การจัดเส้นทางการขนส่งเป็นกิจกรรมที่มีความสำคัญอย่างยิ่ง
โดยเฉพาะการส่งสินค้าปริมาณมากให้กับลูกค้าและใช้รถขนส่งจำนวนหลายคันในแต่ละวัน
ดังนั้นหากมีการเลือกเส้นทางการขนส่งที่เหมาะสม
โดยเลือกใช้เส้นทางที่มีระยะทางสั้นที่สุด
ย่อมจะสามารถช่วยลดต้นทุนในด้านการขนส่งได้
งานวิจัยนี้ได้พัฒนาโปรแกรมสำเร็จรูปสำหรับการจัดเส้นทางพาหนะ
โดยประยุกต์ใช้วิธีการโปรแกรมเชิงพลวัตในการจัดเส้นทางที่เหมาะสม
จากผลการนำโปรแกรมจัดเส้นทางพาหนะที่พัฒนาขึ้นไปใช้กับบริษัทผลิตขวดพลาสติก
เพื่อใช้ในการจัดเส้นทางการพาหนะพบว่า สามารถช่วยลดระยะทางในการขนส่งสินค้าลงได้ 25.24%
ดังนั้นถ้าบริษัทมีการจัดเส้นทางการขนส่งที่มีประสิทธิภาพก็จะสามารถช่วยลดต้นทุนในการขนส่งสินค้าลงได้
