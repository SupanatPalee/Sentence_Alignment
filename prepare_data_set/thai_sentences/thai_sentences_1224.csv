sentences
ถนนสายรองเป็นถนนที่ทำหน้าที่กระจายกระแสจราจรจากถนนสายหลัก
และเป็นถนนที่มีบทบาทสำคัญในการเดินทางของประชาชนในเขตชุมชนรวมไปถึงการจราจรในชนบท
ถนนสายรองมีความแตกต่างจากถนนประเภทอื่นในแง่ของลักษณะและพฤติกรรมการเดินทางของผู้ใช้บริการถนน
"การวิเคราะห์มูลค่าเวลาการเดินทาง (Values of Time , VOT) ของถนนสายรองสามารถวิเคราะห์ด้วยวิธีอัตรารายได้ (Wage Rate Method)"
ซึ่งมีตัวแปรในการคำนวณ 9 ตัวแปรได้แก่ รายได้ส่วนบุคคล สัดส่วนรถยนต์ส่วนบุคคลต่อยานพาหนะประเภทอื่น สัดส่วนรายได้ มูลค่าเวลาทำงาน วัตถุประสงค์การเดินทาง จำนวนผู้โดยสาร มูลค่าเวลาการเดินทางของยานพาหนะแต่ละประเภท สัดส่วนยานพาหนะแต่ละประเภท และค่าถ่วงน้ำหนักของยานพาหนะแต่ละประเภท (PCE Factor)
จากการวิเคราะห์ข้อมูลพบว่าตัวแปรที่มีอิทธิพลสูงต่อการคำนวณมูลค่าเวลาการเดินทางมีทั้งหมด 3 ตัวแปรได้แก่ 1.สัดส่วนรถยนต์ส่วนบุคคลต่อยานพาหนะประเภทอื่น 2.วัตถุประสงค์การเดินทาง และ 3.รายได้ส่วนบุคคล และเมื่อวิเคราะห์ข้อมูลพบว่าในกลุ่มผู้ใช้บริการถนนที่เดินทางด้วยรถยนต์ส่วนบุคคลมีรายได้สูงสุด
"โดยกลุ่มตัวอย่างจากถนนสาย รอ.3044 และ นค.3009 มีรายได้เฉลี่ยที่ 21,106  และ 24,119 บาทต่อเดือน"
ดังนั้น
เนื่องจากผู้ใช้บริการถนนส่วนใหญ่เป็นการเดินทางโดยใช้รถยนต์ส่วนบุคคลซึ่งมีรายได้สูงและเป็นการเดินทางเพื่อสร้างรายได้
จึงส่งผลให้มูลค่าเวลาการเดินทางของถนนสาย รอ.3044 และ นค.3009 มีค่าเท่ากับ 232.33 และ 217.72  บาท/PCU-ชั่วโมง ตามลำดับ
