sentences
งานวิจัยนี้เป็นการศึกษา อัตราส่วนผสมของ อิฐบล็อกประสานมวลเบาจากดินตะกอนประปาผสมวัสดุปอซโซลานทั้ง 3 ชนิด ได้แก่ เถ้าชานอ้อย ดินเบา และเถ้าแกลบ
โดยหาอัตราส่วนผสมปูนซีเมนต์ แทนที่ด้วยดินตะกอนประปา ในอัตราส่วนร้อยละ 20 ถึง 80 ของน้ำหนักปูนซีเมนต์
เมื่อได้อัตราส่วนผสมที่เหมาะสมด้านกำลังรับแรงอัดที่ผ่านมาตรฐานและมีน้ำหนักเบา
นำตัวอย่างที่ได้แทนที่ด้วยวัสดุปอซโซลานทั้ง 3 ชนิด ร้อยละ 10 ของน้ำหนักดินตะกอนประปาเพื่อหาอัตราส่วนของอิฐบล๊อกที่เหมาะสมต่อไป
จากผลการศึกษาพบว่าการแทนที่ดินตะกอนประปาทำให้กำลังรับแรงอัดลดลงทุกอัตราส่วน
ในการวิจัยจึงเลือกอัตราส่วนผสมปูนซีเมนต์ ต่อดินตะกอนประปาในอัตราส่วน 30:70 เพื่อแทนที่วัสดุปอซโซลานทั้ง 3 ชนิด
จากการแทนที่พบว่าการแทนที่ด้วยเถ้าชานอ้อยให้ค่ากำลังรับแรงอัดสูงกว่าตัวอย่างควบคุมทุกอัตราส่วน
ส่วนการแทนที่ด้วยดินเบาและเถ้าแกลบทำให้กำลังรับแรงอัดลดลงเมื่อเทียบกับตัวอย่างควบคุม
ในด้านน้ำหนักพบว่าการแทนที่ด้วยวัสดุปอซโซลานทั้ง 3
ทำให้ตัวอย่างมีน้ำหนักเบาขึ้นทุกอัตราส่วน
สำหรับการทดสอบปรึซึมอิฐก่อพบว่าการแทนที่ด้วยเถ้าชานอ้อยในอัตราส่วนปูนซีเมนต์ ต่อดินตะกอนประปาต่อเถ้าชานอ้อยในอัตราส่วน 30:40:40  ให้กำลังที่ได้สูงสุดเมื่อเปรียบเทียบกับอิฐบล็อกประสานจากท้องตลาดทั้ง 3 แหล่งและเป็นไปตามมาตรฐานของอิฐบล็อกประสานชนิดรับน้ำหนักซึ่งกำหนดกำลังรับแรงอัดไว้ไม่ต่ำกว่า 70 ksc
