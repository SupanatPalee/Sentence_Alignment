sentences
งานวิจัยฉบับนี้มีวัตถุประสงค์เพื่อศึกษา วิเคราะห์ และจัดอันดับปัญหาที่ส่งผลต่อการเรียนออนไลน์ที่มีความสำคัญสูงสุด
รวมถึงนำเสนอและจัดอันดับแนวทางแก้ไขปัญหาการเรียนออนไลน์ในมุมมองของนักศึกษา
"โดยการประยุกต์ใช้กระบวนการลำดับชั้นเชิงวิเคราะห์ (Analytical Hierarchical Process, AHP) และเทคนิคเรียงลำดับตามอุดมคติ (Technique for Order of Preference by Similarity to Ideal Solution,  TOPSIS) เข้าด้วยกัน"
เริ่มโดยการจัดกลุ่มปัญหาการเรียนออนไลน์และแนวทางการแก้ไข
ซึ่งในงานวิจัยนี้เป็นนักศึกษาคณะวิศวกรรมศาสตร์ ภาควิชาแห่งหนึ่ง ชั้นปีที่ 3-4 มหาวิทยาลัยแห่งหนึ่งในกรุงเทพฯ
จากการคำนวณค่าเฉลี่ยน้ำหนักของปัญหาในการเรียนออนไลน์ พบว่า
ปัญหาที่มีค่าน้ำหนักความสำคัญสูงสุด คือ ปัญหาด้านสุขภาพและจิตใจ
รองลงมาคือปัญหาด้านการประเมินและปริมาณงานมากเกินไป
โดยที่ปัญหาด้านไม่ได้ทำงานภาคปฏิบัติมีน้ำหนักความสำคัญเป็นอันดับ 3
ในขณะที่ปัญหาด้านอุปกรณ์และอินเทอร์เน็ต และปัญหาที่มาจากสภาพแวดล้อมไม่เอื้ออำนวย มีอันดับที่ 4 และ 5 ตามลำดับ ในส่วนของผลการคำนวณหาค่าน้ำหนักความสำคัญของแนวทางแก้ไขซึ่งได้จากเทคนิค TOPSIS นั้น พบว่า
แนวทางที่มีค่าน้ำหนักความสำคัญสูงสุด คือ
การปรับเปลี่ยนรูปแบบการวัดผลและปริมาณงานที่เหมาะสม
รองลงมาคือการมีกิจกรรมคลายเครียดทางด้านร่างกายและจิตใจ
โดยที่แนวทางการจัดหาอุปกรณ์และลดค่าใช้จ่ายด้านการศึกษามีน้ำหนักความสำคัญเป็นอันดับ 3 ในขณะที่การให้นักศึกษาหาความรู้เพิ่มเติม และการจัดสภาพแวดล้อมและมีข้อตกลงร่วมกับผู้ที่พักอาศัย มีอันดับที่ 4 และ 5 ตามลำดับ
