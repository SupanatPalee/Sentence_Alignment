sentences
งานวิจัยนี้มีวัตถุประสงค์เพื่อออกแบบและพัฒนาเครื่องรีดผักตบชวาจากแบบมือหมุนเป็นแบบใช้มอเตอร์ไฟฟ้า
และหาประสิทธิภาพของเครื่องรีดผักตบชวาของกลุ่มแม่บ้านหัตถกรรมเกษตรกรบ้านสันบัวบก ตำบลบ้านสาง อำเภอเมือง จังหวัดพะเยา
โดยแบบเดิมเป็นเครื่องรีดผักตบชวาแบบมือหมุนสามารถรีดได้สูงสุด 30 กรัมต่อนาที
ซึ่งไม่เพียงพอต่อความต้องการและเกิดความเมื่อยล้าในการทำงาน
ทางผู้วิจัยจึงได้พัฒนาเครื่องรีดแบบใช้มอเตอร์ไฟฟ้าแบบ 2 ชุดลูกรีด
และทำการหาประสิทธิภาพการทำงานของเครื่องรีด
โดยเปรียบเทียบอัตราการผลิตระหว่างเครื่องรีดผักตบชวาแบบมือหมุนกับเครื่องรีดผักตบชวาแบบใช้มอเตอร์ไฟฟ้า
จากการทดลองพบว่า ขนาดความหนาของเส้นผักตบชวาหลังรีดด้วยเครื่องรีดทั้ง 2 ประเภท เป็นไปตามมาตรฐานผลิตภัณฑ์ชุมชน ผลิตภัณฑ์ผักตบชวา (มผช.39/2546) และอัตราการผลิตของเครื่องรีดแบบมือหมุนและแบบมอเตอร์ไฟฟ้ามีค่าเท่ากับ 1.8 และ 3.0 กิโลกรัมต่อชั่วโมง ตามลำดับ
คิดเป็นประสิทธิภาพการทำงานเพิ่มขึ้นร้อยละ 60
นอกจากนี้การใช้เครื่องรีดแบบมอเตอร์ไฟฟ้าสามารถให้อัตราการผลิตได้สูงสุดเท่ากับ 8.4 กิโลกรัมต่อชั่วโมง
และมีค่าการใช้พลังงานจำเพาะสูงสุดเท่ากับ 33.87 กิโลกรัมต่อกิโลวัตต์×ชั่วโมง
