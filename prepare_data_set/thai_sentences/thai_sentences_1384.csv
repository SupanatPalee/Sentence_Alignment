sentences
บทความนี้นำเสนอการประเมินผลของระบบระบุตำแหน่งภายในอาคารบนพื้นฐานของพารามิเตอร์ความต่างของความแรงสัญญาณโดยใช้เทคนิคการสแกนลายนิ้วมือและอัลกอริทึมการแบ่งกลุ่มแบบเคมีน
สำหรับขั้นตอนการฝึกฝนนั้นข้อมูลความแรงสัญญาณที่รับได้จะถูกสำรวจและบันทึกที่ตำแหน่งอ้างอิงและส่งไปยังเครื่องแม่ข่ายเพื่อทำการสร้างลายนิ้วมือต้นแบบจากค่าความต่างของความแรงสัญญาณ
หลังจากนั้นข้อมูลค่าความต่างของความแรงสัญญาณจะถูกจัดกลุ่มโดยใช้อัลกอริทึมการแบ่งกลุ่มแบบเคมีนแล้วเก็บลงในฐานข้อมูล
ในขั้นตอนทดสอบจะเป็นการใช้เทคนิคสแกนลายนิ้วมือร่วมกับอัลกอริทึมคือวิธีกำลังสองน้อยที่สุดและเพื่อนบ้านใกล้เคียงกันที่สุด k ตัวในการคาดคะเนตำแหน่ง
จากผลการทดลองแสดงให้เห็นว่า การใช้พารามิเตอร์ความต่างของความแรงสัญญาณสามารถช่วยปรับปรุงให้ความแม่นยำของระบบการระบุตำแหน่งดีขึ้นอย่างไรก็ตามในกรณีของการคาดคะเนตำแหน่งโดยไม่มีการแบ่งกลุ่มจะมีความแม่นยำสูงกว่ากรณีใช้การแบ่งกลุ่มแบบเคมีนเล็กน้อย
แต่กรณีใช้การแบ่งกลุ่มแบบเคมีนนั้นจะทำให้การคาดคะเนตำแหน่งในขั้นตอนทดสอบนั้นประมวลผลได้เร็วขึ้น
ดังนั้นระบบระบุตำแหน่งภายในอาคารบนพื้นฐานของพารามิเตอร์ความต่างของความแรงสัญญาณโดยใช้เทคนิคการสแกนลายนิ้วมือและอัลกอริทึมการแบ่งกลุ่มแบบเคมีนนั้นสามารถนำไปประยุกต์ใช้ได้อย่างเหมาะสมกับอุปกรณ์เคลื่อนที่ที่มีข้อจำกัดของหน่วยประมวลผลและหน่วยความจำ
อีกทั้งยังสามารถนำไปประยุกต์ใช้กับระบบที่มีความต้องการความเร็วในการประมวลผลในการระบุตำแหน่งได้อีกด้วย
