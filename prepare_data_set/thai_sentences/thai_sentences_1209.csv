sentences
บทความนี้นำเสนอการออกแบบระบบผลิตพลังงานไฟฟ้าแบบแยกอิสระที่ประกอบด้วยพลังงานแสงอาทิตย์ พลังงานลม และระบบกักเก็บน้ำแบบสูบกลับ
คำนึงถึงพลังงานที่จ่ายโหลดไม่ได้เมื่อพลังงานทดแทนมีค่าต่ำกว่าค่าพยากรณ์
การคำนวณมีสองขั้นตอนที่ใช้ชุดสมการเดียวกัน ได้แก่ ชุดสมการหาค่าเหมาะสมที่สุดของระบบไฟฟ้าแบบแยกอิสระ ที่มีสมการวัตถุประสงค์เป็นค่าใช้จ่ายต้นทุนของระบบร่วมกับค่าใช้จ่ายในการตัดโหลด และสมการเงื่อนไขที่ประกอบด้วย ข้อมูลการใช้ไฟฟ้าแบบกิจการขนาดกลางของการไฟฟ้าส่วนภูมิภาค ค่าพยากรณ์จากข้อมูลสถิติของพลังงานแสงอาทิตย์และพลังงานลม และการทำงานของระบบกักเก็บน้ำแบบสูบกลับ
การคำนวณในขั้นตอนแรกกำหนดให้ไม่เกิดค่าพลังงานที่จ่ายโหลดไม่ได้
ผลที่ได้จากการคำนวณในขั้นตอนแรก ได้แก่ ชุดคำตอบการออกแบบระบบที่มีค่าใช้จ่ายต้นทุนต่ำที่สุดโดยไม่มีการตัดโหลดซึ่งประกอบด้วยจำนวนแผ่นเซลล์แสงอาทิตย์ จำนวนกังหันลมผลิตไฟฟ้า กำลังไฟฟ้าสูงสุดของปั๊มน้ำ กำลังไฟฟ้าสูงสุดของกังหันน้ำผลิตไฟฟ้า และปริมาตรน้ำสูงสุดของอ่างเก็บน้ำ
จากนั้นจะใช้ชุดคำตอบของระบบดังกล่าวเป็นค่าพารามิเตอร์ในการคำนวณขั้นตอนที่สอง
เพื่อคำนวณระบบให้มีค่าใช้จ่ายในการตัดโหลดต่ำที่สุดเมื่อพลังงานแสงอาทิตย์และพลังงานลมมีค่าต่ำกว่าค่าพยากรณ์ที่ค่าความน่าเชื่อถือทางสถิติต่างๆ กัน
ผลที่ได้จากการคำนวณในขั้นที่สอง
แสดงให้เห็นถึงการทำงานของปั๊มน้ำและกังหันน้ำผลิตไฟฟ้า และปริมาตรน้ำคงเหลือในแต่ละคาบเวลาที่เปลี่ยนไป
ผลการคำนวณทั้งสองขั้นตอนแสดงให้เห็นถึงค่าใช้จ่ายที่เกิดขึ้นจากการไม่สามารถจ่ายโหลดได้
เมื่อค่าความน่าเชื่อถือทางสถิติของพลังงานทดแทนถูกนำมาคำนึงถึงในการออกแบบระบบผลิตพลังงานไฟฟ้าแบบแยกอิสระ
