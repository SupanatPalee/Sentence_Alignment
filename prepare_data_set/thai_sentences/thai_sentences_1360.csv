sentences
การปรับปรุงพื้นผิว การใส่แผนกั้นสร้างความปั่นป่วน รวมถึงการปรับเปลี่ยนรูปทรงของช่องหรือท่อ และการใช้นาโนฟลูอิด เป็นเทคนิคการเพิ่มการถ่ายเทความร้อนที่ใช้กันอย่างแพร่หลายมากในปัจจุบัน
การสร้างพื้นผิวหยาบเทียม เช่น การติดแผ่นกันและอุปกรณ์ที่รูปทรงคล้ายกัน เป็นหนึ่งในเทคนิคช่วยสร้างความปั่นป่วนในช่องอากาศที่ใช้เป็นตัวแลกเปลี่ยนความร้อน และเครื่องอุ่นอากาศพลังงานแสงอาทิตย์
โดยทั่วไปการปรับปรุงพื้นผิวหยาบส่งผลให้ทั้งเพิ่มการถ่ายเทความร้อนที่สูงขึ้นและเพิ่มแรงเสียดทานขึ้นด้วย
เพื่อประเมินการเพิ่มสมรรถนะทางความร้อนโดยรวมจะประเมินโดยคำนึงถึงทั้งการเพิ่มการถ่ายเทความร้อนและค่าตัวประกอบความเสียดทานร่วมกัน
แผ่นกั้นสร้างความปั่นป่วนเป็นหนึ่งในอุปกรณ์ของวิธีแบบพาสซีฟเพื่อใช้ในการเพิ่มการถ่ายเทความร้อน
บทความนี้มุ่งเน้นไปที่การสำรวจวรรณกรรมเครื่องทำความร้อนอากาศจากแสงอาทิตย์ที่มีแผ่นกั้นสร้างความปั่นป่วน
ในบทความนี้ประกอบด้วยการทบทวนลักษณะการถ่ายเทความร้อนและการเพิ่มสมรรถนะทางความร้อนของแผ่นกั้นสร้างความปั่นป่วนประเภทต่าง ๆ
