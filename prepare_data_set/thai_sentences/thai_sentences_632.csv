sentences
งานวิจัยนี้ทำการเตรียมวัสดุดูดซับจากผักตบชวาสำหรับดูดซับสีย้อมเมทิลีนบลูในน้ำเสีย
โดยผักตบชวาถูกนำไปเตรียมดังนี้
1) เตรียมเป็นผงขนาดเล็กกว่า 2 มิลลิเมตร
2) ปรับสภาพด้วยสารละลายโซเดียมไฮดรอกไซด์ (NaOH)
และ 3)เตรียมเป็นถ่านชีวภาพ
ผลการศึกษาพบว่า ถ่านชีวภาพสามารถดูดซับปริมาณไอโอดีนได้สูงสุด คือ 636.30±4.16 มิลลิกรัมต่อกรัม
สำหรับโครงสร้างทางเคมีของวัสดุดูดซับทั้ง 3 ชนิดที่เตรียมขึ้นถูกวิเคราะห์ด้วยเทคนิคฟูริเออร์ทรานสฟอร์มอินฟราเรดสเปกโทรสโกปี พบว่า สเปกตรัมของวัสดุดูดซับมีลักษณะที่คล้ายกัน
โดยแสดงหมู่ฟังก์ชันที่สำคัญของเซลลูโลส
นอกจากนี้ยังได้ศึกษาปัจจัยอื่นๆที่มีผลต่อการดูดซับสีย้อมเมทิลีนบลู ได้แก่ ระยะเวลาสัมผัส ปริมาณวัสดุดูดซับ และไอโซเทอร์มของการดูดซับ
พบว่า เวลาในการดูดซับที่เหมาะสมเท่ากับ 8 ชั่วโมง ปริมาณวัสดุดูดซับเท่ากับ 20 กรัมต่อลิตร
ในขณะที่ผลการศึกษาไอโซเทอร์มการดูดซับของวัสดุดูดซับทั้ง 3 ชนิด พบว่า ไอโซเทอร์มการดูดซับสอดคล้องกับแบบจำลองการดูดซับของแลงเมียร์ ซึ่งเป็นการดูดซับแบบชั้นเดียว
โดยถ่านชีวภาพมีค่าความจุในการดูดซับสูงสุดเท่ากับ 21.88 มิลลิกรัมต่อกรัม
