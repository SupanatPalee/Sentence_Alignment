sentences
บทความนี้นำเสนอ 12 ขั้นตอนของเทคนิคการกระจายหน้าที่เชิงคุณภาพที่ใช้งานง่ายและรวดเร็ว (QECN-QFD)
เพื่อวิเคราะห์ความต้องการของลูกค้า
โดยใช้กับการออกแบบบรรจุภัณฑ์ลิปสติกแบบการใช้งานมือเดียวที่เป็นมิตรกับสิ่งแวดล้อม
โดยอาศัยข้อมูลจากการสำรวจภาคสนามเพื่อระบุความต้องการของลูกค้า
แล้วแปลงให้เป็นคุณลักษณะทางด้านวิศวกรรมเพื่อใช้กับเทคนิคการกระจายหน้าที่เชิงคุณภาพ (QFD)
กระบวนการนี้เริ่มจากการออกแบบและแจกแจงแบบสอบถาม การเก็บรวบรวมและการวิเคราะห์ข้อมูลผ่านกลุ่มของผู้มีความรู้ ความชำนาญจำนวน 5 คน ในการอภิปรายและแสดงมิติคุณภาพของบรรจุภัณฑ์ลิปสติกแบบมือเดียว
ข้อมูลที่ได้จำนวน 6 มิติ จะนำไปใช้เป็นพื้นฐานในการจัดทำแบบสอบถามการสำรวจ
โดยมุ่งเน้นที่เหตุการณ์สำคัญเชิงบวกและลบ ผู้ตอบแบบสอบถามจำนวน 33 คน ตอบคำถามเกี่ยวกับคุณลักษณะของผลิตภัณฑ์จำนวน 12 ข้อ (ขั้นตอนที่ 1-4)  คำตอบจากแบบสอบถามทำให้สามารถขจัดคำถามที่ไม่เกี่ยวข้องออกไปเหลือแต่เฉพาะคำถามที่เป็นพื้นฐานจำเป็นสำหรับการออกแบบ
ในส่วนแบบสอบถามความพึงพอใจประมาณ 20 คำถาม จะได้รับจากผู้ตอบแบบสอบถามจำนวน 94 คน
ในขั้นตอนนี้พบว่าสามารถระบุความต้องการและความพึงพอใจของลูกค้าที่แท้จริงได้
โดยจะถูกแปลงให้เป็นคุณลักษณะทางวิศวกรรม (ขั้นตอนที่ 5-11)
เพื่อวิเคราะห์ต่อไปโดยประยุกต์ใช้เทคนิคการกระจายหน้าที่เชิงคุณภาพ (QFD)
สำหรับออกแบบและเปรียบเทียบกับตัวเลือกต่างๆ
เพื่อลดการสูญเสียของเนื้อแท่งลิปสติกที่ไม่ได้ใช้และหลงเหลืออยู่ให้มากที่สุด
โดยการคำนวณคะแนนในแต่ละทางเลือกตามเกณฑ์ที่กำหนด ทางเลือกที่ดีที่สุดสำหรับบรรจุภัณฑ์ลิปสติกแบบมือเดียวกับที่เป็นมิตรกับสิ่งแวดล้อมจะได้รับการคัดเลือก (ขั้นตอนที่ 12)
รายละเอียดของบรรจุภัณฑ์ลิปสติกนี้จะใช้เป็นข้อมูลสำหรับเขียนภาพด้วยโปรแกรม Solid Work
และสร้างบรรจุภัณฑ์ต้นแบบลิปสติกแบบการใช้งานมือเดียวที่เป็นมิตรกับสิ่งแวดล้อมด้วยเครื่องพิมพ์ 3 มิติ
ต้นแบบที่ได้มีรูปทรงกลมที่มีกลไกการเปิดฝาพับที่ฝาด้านบนทำให้ง่ายต่อการเปิดด้วยมือเดียว และปุ่มสไลด์ขึ้น-ลง
สามารถล็อกได้ในหลายขั้นตอน
ทำให้การใช้งานสะดวกเหมาะสมและสมบูรณ์แบบพร้อมใช้งานได้ตลอดทั้งวัน
แหวนที่ปลายแท่งลิปสติกสามารถถอดออกได้ง่าย
จึงช่วยลดการสูญเสียของเสียเนื้อลิปสติก
อีกทั้งต้นแบบผลิตภัณฑ์ลิปสติกที่ออกแบบนี้ยังได้รับการออกแบบมาให้สามารถนำกลับมาใช้ซ้ำได้
