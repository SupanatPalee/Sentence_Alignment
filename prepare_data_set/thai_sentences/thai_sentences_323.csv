sentences
บทความฉบับนี้เป็นการศึกษาประสิทธิภาพของทำเลที่ตั้งของพื้นที่สำหรับพิจารณาจัดตั้งเขตนิคมอุตสาหกรรมในประเทศไทยโดยมุ่งเน้นกลุ่มจังหวัดในแต่ละภูมิภาคที่มีเขตติดกับชายแดนของประเทศเพื่อนบ้านตามแนวเขตเศรษฐกิจพิเศษของไทย
ได้แก่จังหวัดที่มีเขตติดกับประเทศสาธารณรัฐประชาธิปไตยประชาชนลาวจำนวน 10 จังหวัด  จังหวัดที่มีเขตติดกับประเทศกัมพูชาจำนวน 6 จังหวัด จังหวัดที่มีเขตติดกับประเทศพม่าจำนวน 10 จังหวัดและจังหวัดที่มีเขตติดกับประเทศมาเลเซียจำนวน 4 จังหวัด
โดยพิจารณาจากปัจจัยนำเข้าและปัจจัยผลผลิตที่ส่งผลต่อการจัดตั้งเขตนิคมอุตสาหกรรม เช่นปัจจัยทางด้านค่าแรง ระยะทาง ขนาดพื้นที่ ราคาประเมินสิ่งก่อสร้าง จำนวนแรงงาน การเกิดภัยพิบัติ ผลิตภัณฑ์โดยรวมของจังหวัดและมูลค่าการค้าบริเวณชายแดน เป็นต้น
ซึ่งผลจากใช้เทคนิคการวิเคราะห์แบบล้อมกรอบข้อมูลวิเคราะห์ประสิทธิภาพ
พบว่าจังหวัดที่มีประสิทธิภาพมากที่สุดเหมาะในการพิจารณาจัดตั้งเขตนิคมอุตสาหกรรมที่มีเขตติดกับประเทศสาธารณรัฐประชาธิปไตยประชาชนลาวคือ หนองคายและพิษณุโลก
ประเทศกัมพูชาคือจังหวัดสระแก้วและจันทบุรี
ประเทศพม่าคือจังหวัดตากและราชบุรี
และประเทศมาเลเซียคือจังหวัดสงขลาและสตูลตามลำดับ
