sentences
งานวิจัยนี้มุ่งเน้นการสังเคราะห์อนุภาคนาโนซิลเวอร์แบบเคมีสีเขียวโดยใช้สารสกัดจากตำแยแมวที่ได้จากกระบวนการสกัดด้วยน้ำกึ่งวิกฤติเป็นตัวรีดิวซ์
การออกแบบการทดลองแบบบ็อกซ์-เบห์นเคนได้ถูกประยุกต์ใช้เพื่อประเมินอิทธิพลของตัวแปรในกระบวนการสกัด ได้แก่ อุณหภูมิ ความดันเริ่มต้น และระยะเวลาในการสกัด ต่อปริมาณสารประกอบฟีนอลทั้งหมดในสารสกัด
จากการทดลองพบว่าปริมาณสารประกอบฟีนอลทั้งหมดในสารสกัดเปลี่ยนแปลงอย่างมีนัยสำคัญตามอุณหภูมิและระยะเวลา
โดยมีค่าสูงสุด ณ ภาวะอุณหภูมิ 200 องศาเซลเซียส ความดันไนโตรเจนเริ่มต้น 1 บาร์ และระยะเวลาในการสกัด 60 นาที
การสังเคราะห์อนุภาคนาโนซิลเวอร์ได้ถูกศึกษาภายใต้ภาวะอุณหภูมิ ความเข้มข้นของซิลเวอร์ไนเตรต และระยะเวลาต่าง ๆ
ซึ่งพบว่าการเพิ่มอุณหภูมิและความเข้มข้นของซิลเวอร์ไนเตรตส่งผลให้อนุภาคนาโนซิลเวอร์มีขนาดใหญ่ขึ้น
ภาวะที่เหมาะสมในการสังเคราะห์อนุภาคนาโนซิลเวอร์ คือ อุณหภูมิ 50 องศาเซลเซียส
ความเข้มข้นของสารละลายซิลเวอร์ไนเตรต 0.010 โมลต่อลิตร และเวลาในการทำปฏิกิริยา 180 นาที
โดยอนุภาคนาโนซิลเวอร์ที่สังเคราะห์ได้มีลักษณะเป็นทรงกลมขนาดเส้นผ่านศูนย์กลางตั้งแต่ 1 ถึง 30 นาโนเมตร
นอกจากนี้ผลการศึกษาบ่งชี้ว่าสารสกัดจากตำแยแมวอาจมีส่วนช่วยในการป้องกันหรือยับยั้งการจับตัวกันของอนุภาคได้
