sentences
งานวิจัยนี้ มีวัตถุประสงค์เพื่อวิเคราะห์ต้นทุนการผลิตและต้นทุนโลจิสติกส์ของการปลูกผักสลัดแบบไฮโดรโปนิกส์และอินทรีย์ ในจังหวัดนครสวรรค์
โดยใช้การวิเคราะห์ต้นทุนฐานกิจกรรมเข้ามาช่วยวิเคราะห์ต้นทุนในแต่ละกิจกรรมของการปลูกผักสลัด
เพื่อหาแนวทางการลดต้นทุนของการปลูกผักสลัดทั้ง 2 วิธี ให้สามารถแข่งขันกับตลาดอื่นได้
มีการสุ่มตัวอย่างด้วยวิธีแบบเจาะจง
เป็นการสัมภาษณ์เชิงลึกกับผู้ประกอบการธุรกิจปลูกผักสลัดแบบไฮโดรโปนิกส์และอินทรีย์ พร้อมทั้งลูกจ้าง จำนวน 10 คน
พบว่า ต้นทุนรวมการปลูกผักสลัดทั้งหมด ต้นทุนการผลิต และต้นทุนโลจิสติกส์ของการปลูกผักสลัดแบบไฮโดรโปนิกส์มีค่าสูงกว่าแบบอินทรีย์
ต้นทุนรวมทั้งหมดของการปลูกผักสลัดแบบไฮโดรโปนิกส์และอินทรีย์ในฤดูร้อน มีค่าเฉลี่ยสูงที่สุด เท่ากับ 128 บาทต่อกิโลกรัม และ 75-178 บาทต่อกิโลกรัม ตามลำดับ และผู้ประกอบการไฮโดรโปนิกส์ 2 ได้มีการสูญเสียผักสลัดทั้งหมด เนื่องจากสภาพอากาศและน้ำที่ร้อนจัด
จึงต้องยกเลิกการผลิตในฤดูร้อน มีต้นทุนต่ำสุดในฤดูหนาว เท่ากับ 68-69 บาทต่อกิโลกรัม และ 35-53 บาทต่อกิโลกรัม
ต้นทุนการผลิตมีร้อยละสัดส่วนสูงกว่าต้นทุนโลจิสติกส์ มีผลมาจากค่าจ้างแรงงานที่สูง คิดเป็นร้อยละ 70 ของต้นทุนการผลิตทั้งหมด
และกิจกรรมโลจิสติกส์ที่มีต้นทุนสูงที่สุด คือ การขนส่ง คิดเป็นร้อยละ 60 ของต้นทุนโลจิสติกส์ทั้งหมด
ดังนั้น
แนวทางในการลดต้นทุนการผลิตและต้นทุนโลจิสติกส์ คือ การเพิ่มผลผลิตต่อพื้นที่การเพาะปลูก และการบริหารจัดการผลิตและโลจิสติกส์ที่เหมาะสมต่อสภาพแวดล้อมของธุรกิจนั้น ๆ และฤดูกาลเพาะปลูกด้วย
