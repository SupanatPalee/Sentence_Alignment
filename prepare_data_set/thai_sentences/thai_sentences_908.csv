sentences
การวิจัยนี้มีวัตถุประสงค์เพื่อถอดอัตลักษณ์ แหล่งท่องเที่ยวในจังหวัดนครราชสีมา(โคราชจีโอพาร์ค) มาพัฒนาเป็นสินค้าที่ระลึกสร้างมูลค่าเพิ่มเครื่องปั้นดินเผาด่านเกวียน
เพื่อจะต่อยอดภูมิปัญญาด้วยนวัตกรรมสร้างต้นแบบจาก 3D Printing
มีวิธีการดำเนินการวิจัยเป็น 2 ขั้นตอนคือ ขั้นตอนที่ 1 การทดลองดินด่านเกวียนเพื่อพัฒนาเป็นน้ำดินหล่อขึ้นรูปชิ้นงาน ที่มีอัตราส่วนผสมวัตถุดิบ 3 ชนิดคือ ดินเหนียวด่านเกวียน ดินทรายท้องนาด่านเกวียน และดินขาวลำปาง
ทดสอบหาอัตราส่วนผสมจำนวน 36 สูตร
โดยได้ทดสอบความสามารถในการหล่อ การหดตัวหลังเผา และสีหลังเผา
ขั้นตอนที่ 2 การออกแบบสินค้าที่ระลึกจากอัตลักษณ์แหล่งท่องเที่ยวจังหวัดนครราชสีมา(โคราชจีโอพาร์ค) และสร้างต้นแบบผลิตภัณฑ์สินค้าที่ระลึกจาก 3D Printing และการทำพิมพ์เพื่อหล่อขึ้นรูปชิ้นงานด้วยน้ำดินหล่อด่านเกวียน
ผลการวิจัยพบว่า
1)ได้เลือกดินสูตรที่ 12 มาผลิตเป็นน้ำดินหล่อ
อัตราส่วนผสม คือ ดินเหนียวด่านเกวียน40% ดินทรายด่านเกวียน40% และดินขาวลำปาง 20%
เพราะเป็นสูตรที่ใช้วัตถุดิบในท้องถิ่นเป็นหลักคือ ดินเหนียวด่านเกวียนและ ดินทรายด่านเกวียนถึง80%
และหล่อขึ้นรูปในพิมพ์ปลาสเตอร์ได้ง่ายรวดเร็วไม่มีกี่แตกร้าว หดตัว 14 % และคงเอกลักษณ์สีน้ำตาลแดงดั่งเดิม
2)
การออกแบบสินค้าที่ระลึกโคราชจีโอพารค์ นำเสนอถึงโคราชมหานครแห่งบรรพชีวินที่พบฟอสซิลจำนวนมาก ครบ 3 มหายุค ทั้งเก่า กลาง และใหม่เป็นอัตลักษณ์ของแหล่งท่องเที่ยว
โดยได้คัดเลือกช้างดึกดำบรรพ์ที่มีลักษณะเด่นทางกายภาพคือลักษณะการเกิดของงานที่ต่างกันมาสร้างเป็นต้นแบบของที่ระลึก 3 สายพันธุ์ คือ ช้างงาจอบ ช้างงาเสียมและช้างสี่งา
"และได้คัดเลือกไดโนเสาร์กินเนื้อ สยามแรปเตอร์ สุวัจน์ติ” และไดโนเสาร์กินพืช ""สิรินธรน่า โคราชเอนซิส"""
โดยได้ทำของที่ระลึกเป็นหุ่นจำลองประติมากรรมลอยและประติมากรรมนูนต่ำเป็นที่ติดตู้เย็นขนาดเล็กทั้งหมดจำนวน 10 แบบ
