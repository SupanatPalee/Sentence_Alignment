sentences
งานวิจัยนี้มีวัตถุประสงค์เพื่อลดความสูญเสียจากปัญหารอยแตกบริเวณขอบยางในกระบวนการผลิตยางล้อรถจักรยานยนต์  ซึ่งก่อให้เกิดความเสียหายกับยางรุ่นตัวอย่างเป็นมูลค่าเฉลี่ยประมาณ 4 ล้านบาทต่อปี
โดยประยุกต์ใช้เทคนิคการวิเคราะห์ระบบ การวัดทั้งเชิงคุณภาพและปริมาณในการประเมินความสามารถของพนักงานตรวจสอบ
ศึกษาสภาพของปัญหาในกระบวนการผลิต
พิสูจน์สาเหตุของปัญหาโดยใช้วิธีการทางสถิติ
และใช้การออกแบบการทดลองแบบบ็อกซ์-เบ็ห์นเคน
โดยพิจารณา 3 ปัจจัย 3 ระดับ ในการหาค่าที่เหมาะสมของแต่ละปัจจัยเพื่อลดความสูญเสียจากปัญหารอยแตก
ผลการศึกษาพบว่าสาเหตุของการเกิดรอยแตกบริเวณขอบของยางล้อรถจักรยานยนต์รุ่นตัวอย่างมีสามประการ คือ ขนาดของแบบยางก่อนการขึ้นรูป ปริมาณเนื้อยางบริเวณขอบยาง และแรงดันไอน้ำที่ใช้ในการขึ้นรูปแบบยางในกระบวนการอบยาง
หลังจากการทดลองและปรับปรุงมาตรฐานเพื่อใช้ในกระบวนการผลิต
พบว่าสามารถลดสัดส่วนและควบคุมการเกิดปัญหารอยแตกบริเวณขอบยางของยางล้อรุ่นตัวอย่างจากเฉลี่ย 7.23% ต่อเดือนให้เหลือ 1.06% ต่อเดือนโดยเฉลี่ย
สามารถลดความสูญเสียได้มากกว่า 2.9 แสนบาทต่อเดือน หรือมากกว่า  3 ล้านบาทต่อปี
คิดเป็นสัดส่วนประมาณ 85% ของมูลค่าความเสียหายที่เกิดขึ้น
