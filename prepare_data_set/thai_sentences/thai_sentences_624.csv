sentences
บทความนี้นำเสนอการแก้ปัญหาการจัดเส้นทางการเดินรถเพื่อขนส่งสินค้าแบบมีข้อจำกัดด้านขนาดความจุของยานพาหนะ
ภายใต้เงื่อนไขที่จำนวนลูกค้าผู้รับสินค้ามีจำนวนทั้งหมด 30 ราย
แต่ความต้องการสินค้ารายวันของลูกค้าแต่ละรายเกิดขึ้นแบบสุ่ม
แบบจำลองที่สร้างขึ้นมีเป้าหมายเพื่อสร้างเส้นทางขนส่งที่สั้นที่สุด
การหาผลลัพธ์กระทำโดยการออกแบบกระบวนการหาผลลัพธ์ตามแนวความคิดผสมผสาน
สร้างความสัมพันธ์เชื่อมโยงระหว่างระบบจัดการขนส่งและแก้ปัญหาการจัดเส้นทางด้วยตัวประมวลผลในโปรแกรมสเปรดชีท
ซึ่งจะทำให้บริษัทตัวอย่างสามารถเข้าใจวิธีการได้ง่ายและใช้งานได้จริง
ผลการศึกษาพบว่า การวิเคราะห์ด้วยวิธีเมตาฮิวริสติกของตัวประมวลผลเสปรดชีทสามารถจัดเส้นทางจริงในการขนส่งได้สั้นที่สุด
"การวิเคราะห์ปัญหาตัวอย่างพบว่าสามารถช่วยประหยัดต้นทุนการขนส่งลงจากเดิม 2,253 บาทต่อวัน"
ซึ่งคิดเป็นอัตราส่วน 8% ของค่าใช้จ่ายที่เกิดขึ้นเดิม
