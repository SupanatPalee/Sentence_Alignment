sentences
การก่อสร้างระบบชิ้นส่วนคอนกรีตสำเร็จรูปเป็นวิธีการก่อสร้างที่ได้รับความนิยมเพิ่มขึ้นอย่างต่อเนื่องในช่วง 50 ปีที่ผ่านมา
โดยมีสาเหตุหลักจากข้อดีของการก่อสร้างระบบดังกล่าว
อย่างไรก็ตาม การก่อสร้างระบบชิ้นส่วนคอนกรีตสำเร็จรูปยังอยู่ในระยะเริ่มต้นในประเทศกัมพูชา
ดังนั้น งานวิจัยนี้จึงมีวัตถุประสงค์หลักในการสำรวจปัจจัยที่ส่งผลกระทบต่อการใช้ชิ้นส่วนคอนกรีตสำเร็จรูปในอุตสาหกรรมก่อสร้างของกัมพูชา
โดยทำการประเมินจากข้อดีจำนวน 5 ข้อ และอุปสรรคจำนวน 25 ข้อ ที่ได้จากการทบทวนวรรณกรรม ผ่านแบบสอบถามในมุมมองของผู้ปฏิบัติงานที่เกี่ยวข้องใน 4 ขั้นตอนหลัก ได้แก่ ผู้ออกแบบ ผู้ผลิต ผู้ขนส่ง และผู้ติดตั้งชิ้นส่วนคอนกรีตสำเร็จรูป
ซึ่งผลการศึกษาจะแสดงถึงปัจจัยสำคัญ 5 ปัจจัยแรกของแต่ละขั้นตอนหลัก ซึ่งส่งผลกระทบต่อการใช้ชิ้นส่วนคอนกรีตสำเร็จรูปในอุตสาหกรรมก่อสร้างของกัมพูชา
