sentences
จากการสำรวจข้อมูลด้านความปลอดภัยในสถานประกอบการและการส่งแบบรายงานความปลอดภัยให้กับสำนักงานสวัสดิการและคุ้มครองแรงงานจังหวัดพัทลุงที่อยู่ในระดับที่ต่ำกว่าค่าเป้าหมาย
แสดงให้เห็นว่า การปฏิบัติตามกฎหมายความปลอดภัยฯ ของผู้ประกอบการไม่ได้รับความร่วมมือเท่าที่ควร
งานวิจัยนี้จึงมีวัตถุประสงค์เพื่อศึกษาปัจจัยที่มีผลต่อการปฏิบัติของผู้ประกอบการตามพระราชบัญญัติความปลอดภัย อาชีวอนามัยและสภาพแวดล้อมในการทำงาน พ.ศ. 2554
สำหรับพื้นที่เขตจังหวัดพัทลุง
และนำปัจจัยที่ได้มาหาแนวทางในการส่งเสริมให้ผู้ประกอบการเกิดความร่วมมือในการปฏิบัติตามกฎหมายความปลอดภัยฯ
ซึ่งได้กำหนดกลุ่มเป้าหมาย ได้แก่ สถานประกอบกิจการกลุ่มเสี่ยงจำนวน 37 แห่ง และสถานประกอบกิจการต้นแบบจำนวน 22 แห่ง
ทำการเก็บรวบรวมข้อมูลโดยใช้แบบสอบถาม
และวิเคราะห์ค่าทางสถิติด้วยโปรแกรมสำเร็จรูป
ผลที่ได้พบว่า ที่ระดับนัยสำคัญ 0.05
การดำเนินการตามกฎหมายความปลอดภัยฯ มีความสัมพันธ์กับ ประเภท ขนาด และประสบการณ์การถูกดำเนินคดีของสถานประกอบกิจการ อายุและประสบการณ์การฝึกอบรมเกี่ยวกับความปลอดภัยของนายจ้าง และการรับรู้เรื่องการจัดการความปลอดภัย
เมื่อวิเคราะห์ถึงสาเหตุของการไม่ปฏิบัติตามกฎหมายความปลอดภัยฯ
พบว่า 1. ผู้ปฏิบัติงานขาดความรู้
2.
สถานประกอบกิจการไม่มีระบบควบคุม
3. ขาดงบประมาณเพื่องานความปลอดภัย
และ 4. ขาดการกำกับดูแลจากหน่วยงานภาครัฐ
ดังนั้น
กรมสวัสดิการและคุ้มครองแรงงาน ควรมีนโยบายส่งเสริมให้ผู้ประกอบการปฏิบัติตามกฎหมายความปลอดภัยฯ ด้วยการจัดอบรมพัฒนาความรู้ด้านการดำเนินงานตามกฎหมายความปลอดภัยฯ การพัฒนาระบบการบริหารจัดการความปลอดภัย และการจัดทำคู่มือแนวทางการปฏิบัติตามกฎหมายความปลอดภัยฯ
