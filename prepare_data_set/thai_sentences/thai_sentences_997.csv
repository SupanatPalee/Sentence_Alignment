sentences
บทความนี้มีวัตถุประสงค์เพื่อนำเสนอกรอบแนวคิดการพัฒนาระบบสารสนเทศเพื่อการบริหารองค์การ
โดยใช้หลักการจัดการการไหลของสารสนเทศโลจิสติกส์
โดยวิธีการดำเนินการแบ่งออกเป็น 7 ขั้นตอน ประกอบด้วย 1) การทบทวนเอกสารและงานวิจัยที่เกี่ยวข้อง
2) การรวบรวมข้อมูล การสำรวจ และการสัมภาษณ์เชิงลึก
3) การศึกษาและวิเคราะห์การไหลของสารสนเทศ
4) การวิเคราะห์และออกแบบระบบสารสนเทศ
5) การพัฒนาระบบสารสนเทศ
6) การจัดทำคู่มือและจัดฝึกอบรมการใช้งานระบบสารสนเทศ
และ 7) การสรุปผลการวิจัย
อย่างไรก็ตามการวิจัยนี้ได้ประยุกต์กรอบแนวคิดการพัฒนาระบบสารสนเทศเพื่อการบริหารองค์การกับคณะโลจิสติกส์และดิจิทัลซัพพลายเชน มหาวิทยาลัยนเรศวร
โดยผลการศึกษา พบว่า กรอบแนวคิดการพัฒนาระบบสารสนเทศเพื่อการบริหารองค์การที่เหมาะสมจะต้องประกอบด้วย 2 ส่วนหลักได้แก่ 1) ระบบฐานข้อมูลกลาง
เพื่อทำหน้าที่จัดเก็บข้อมูลจากการบริการ และ 2) ระบบการจัดการข้อมูล
เพื่อทำหน้าที่ให้บริการ/อำนวยความสะดวกในการดำเนินการด้านต่างๆ ของบุคลากร
โดยระบบ MIS_NU-Logistics (ต้นแบบ) ที่ถูกพัฒนาขึ้นสามารถช่วยให้การจัดการเวลาขององค์กรมีประสิทธิภาพมากขึ้น
ซึ่งลดระยะเวลาจาก 1-3 วัน เหลือเพียงครึ่งวันเท่านั้น
นอกจากนี้ระบบฯ ยังช่วยให้การบริหารจัดการทรัพยากรขององค์การมีประสิทธิภาพมากขึ้นอีกด้วย
"ซึ่งลดการใช้กระดาษได้ประมาณ 2,400 แผ่นต่อปี หรือเฉลี่ยประมาณ 2% ของการใช้กระดาษทั้งหมด"
