sentences
งานวิจัยนี้มีวัตถุประสงค์เพื่อลดของเสียในกระบวนการปั๊มขึ้นรูปกระติกน้ำสุญญากาศ รุ่น SP ของบริษัท A
โดยใช้ทฤษฏีแผนภูมิพาเรโต (Pareto Diagram) ในการพิจารณาปริมาณของเสียที่เกิดขึ้นในรูปแบบต่างๆ
ซึ่งพบว่าของเสียเกิดจากขั้นตอนการปั๊มขึ้นรูปในปริมาณสูงที่สุด
จากนั้นใช้แผนผังแสดงเหตุและผล (Cause and effect diagram)
ในการหาสาเหตุที่แท้จริงของของเสียที่เกิดขึ้น
พบสาเหตุเกิดจากการไม่มีอุปกรณ์ในการกำหนดตำแหน่งของชิ้นงาน
จึงมีแนวทางการแก้ไขปัญหาโดยการออกแบบอุปกรณ์ช่วยกำหนดตำแหน่งของชิ้นงาน
ซึ่งเป็นการประยุกต์ใช้หลักการวิศวกรรมเครื่องมือ (Tool Engineering) มาใช้ในการออกแบบ
หลังจากออกแบบอุปกรณ์ได้ทำการทดลองใช้อุปกรณ์ในการผลิตจริง
พบว่าอุปกรณ์สามารถใช้งานได้เป็นอย่างดี
และส่งผลให้ของเสียในกระบวนการปั๊มลดลงจากก่อนปรับปรุงมีของเสียร้อยละ 4.34
หลังปรับปรุงพบของเสียเพียงร้อยละ 0.75
