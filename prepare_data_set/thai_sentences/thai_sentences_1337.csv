sentences
บทคัดย่อ ชุดการทดสอบการกดแบบวัฏจักรในสามแกนได้ถูกดำเนินการเพื่อคาดคะเนการเปลี่ยนรูปร่างเชิงเวลาของเสาค้ำยันในเหมืองเกลือที่วางแผนไว้เพื่อการกักเก็บพลังงานในรูปอากาศอัด
ตัวอย่างเกลือหินถูกจัดเตรียมให้มีขนาด 54´54´108 มิลลิเมตร
ความเค้นในแนวแกนและด้านข้างแบบวัฏจักรในขณะกักเก็บจะขึ้นกับความลึกของเหมือง
อัตราการขุดเจาะ และความดันของอากาศที่ดันลงไป ความดันล้อมรอบที่ใช้ในการทดสอบผันแปรร้อยละ 20 (ขณะปล่อยอากาศออกมา) ถึงร้อยละ 90 (ขณะอัดอากาศลงช่องเหมือง) ของค่าความเค้นในหินที่ความลึกนั้นๆ มีการจำลองค่าความเค้นจากความลึก 250 ถึง 400 เมตร ด้วยอัตราการขุดเจาะผันแปรจากร้อยละ 30 ถึงร้อยละ 60
แต่ละตัวอย่างถูกทดสอบ 21 วัน 1 รอบวัฏจักรใช้เวลา 24 ชั่วโมง
ความเครียดในสภาวะคงตัวเชิงเวลาสามารถคำนวณในรูปของความเครียดเฉือนในสามแกน
ผลการทดสอบระบุว่าการกดแบบวัฏจักรจะให้ค่าความเครียดเชิงเวลาสูงกว่าการกดด้วยแรงคงที่ซึ่งเป็นจริงในทุกความลึกและอัตราการขุดเจาะ
ผลการทดสอบบอกเป็นนัยว่าการเปลี่ยนรูปร่างเชิงเวลาของเสาค้ำยันในเหมืองเกลือภายใต้วัฏจักรการกดจะมีค่าสูงกว่าการเปลี่ยนรูปร่างภายใต้การกดแบบแรงคงที่
พลังงานความเครียดเบี่ยงเบนได้นำมาใช้เพื่อการคาดคะเนกำลังของเสาค้ำยันเกลือภายใต้การกดแบบวัฏจักร
ผลที่ได้ระบุว่าภายใต้การกักเก็บพลังงานในรูปอากาศอัดอายุการใช้งานของเสาค้ำยันในเหมืองเกลือจะลดลงเมื่ออัตราการขุดเจาะและความลึกของเหมืองเพิ่มขึ้น
