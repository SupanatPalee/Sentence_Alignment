sentences
งานวิจัยนี้ศึกษาระบบแถวคอยของแผนกเภสัชกรรมของโรงพยาบาลเอกชนแห่งหนึ่งในอำเภอหาดใหญ่ จังหวัดสงขลา
เพื่อปรับปรุงประสิทธิภาพของการให้บริการ
แผนกเภสัชกรรมนี้เป็นจุดที่มีผู้มารับบริการหนาแน่นเพราะต้องให้บริการทั้งผู้ป่วยในและผู้ป่วยนอก
รวมไปถึงการบริการชำระเงินสำหรับผู้ที่ต้องรับยาด้วย
ดังนั้นผู้ป่วยจึงใช้เวลาในการรอรับบริการเป็นเวลานาน
จึงจำเป็นที่จะต้องปรับปรุงการให้บริการให้ดียิ่งขึ้น
งานวิจัยนี้ใช้การจำลองสถานการณ์ด้วยโปรแกรม Arena
จากการจำลองสถานการณ์ของระบบการให้บริการ 1. ภายในห้องยา และ 2. ภายนอกห้องยา
ผลการศึกษาพบว่าการเพิ่มจำนวนเจ้าหน้าที่และเภสัชกร ณ จุดบริการต่างๆ สามารถลดเวลาเฉลี่ยที่ผู้ป่วยใช้ในระบบและเวลาเฉลี่ยที่ผู้ป่วยรอคอยในระบบได้ โดยในห้องยาแนวทางการปรับปรุงที่ 3 (การเพิ่มเภสัชกร 2 คน ณ จุดตรวจสอบการสั่งยาของแพทย์ในช่วงเวลา 9.00-14.00 น.)
ทำให้เวลาที่ใช้โดยเฉลี่ยของผู้ป่วยลดลงจากเดิม 19.01 นาที เป็น 10.03 นาที หรือ
คิดเป็นลดลงร้อยละ 47.49  ส่วนนอกห้องยาแนวทางการปรับปรุงที่ 3 (การเพิ่มเจ้าหน้าที่ 1 คน ณ จุดชำระเงิน และเพิ่มเภสัชกร ณ จุดจ่ายยา 1 คน ในช่วงเวลา 9.00-14.00 น.)
ทำให้เวลารอคอยโดยเฉลี่ยลดลงจากเดิม 12.51 นาที เป็น 3.80 นาที หรือ คิดเป็นลดลงร้อยละ 69.62
