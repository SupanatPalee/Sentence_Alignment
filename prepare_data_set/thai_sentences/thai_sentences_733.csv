sentences
ในปัจจุบันการนำระบบเซนเซอร์ต่างๆ ไปใช้เชื่อมต่อข้อมูลระหว่างมือของมนุษย์กับคอมพิวเตอร์สำหรับพัฒนาระบบรู้จำท่ามือยังเป็นสิ่งที่ท้าทาย
เนื่องจากระบบเซนเซอร์ยังไม่สามารถตอบสนองความแม่นยำในการจดจำท่ามือที่ดีพอสำหรับระบบการมองเห็นของระบบคอมพิวเตอร์เพื่อนำไปใช้งานควบคุมระยะไกลและการสื่อสาร
ดังนั้น งานวิจัยนี้นำเสนอการพัฒนาการจดจำท่ามือด้วยถุงมือเซนเซอร์แบบ 16 จุดหมุนอิสระร่วมกับการโครงข่ายประสาทแบบคอนโวลูชัน
เซนเซอร์วัดค่าการโค้งงอของวัตถุถูกนำไปติดตั้งตามจุดหมุนของมือมนุษย์บนถุงมือจำนวน 16 จุดหมุนอิสระ
เพื่อให้สามารถตรวจวัดการงอของข้อนิ้วมือแต่ละจุดในขณะใช้มือจับวัตถุ
วงจรสำหรับอ่านค่าเซนเซอร์แบบ 16 จุดหมุนอิสระและวงจรบัฟเฟอร์แบบปรับค่า ถูกพัฒนาขึ้นใช้ในงานวิจัยนี้
เพื่อทำงานร่วมกับไมโครคอนโทรลเลอร์ Arduino Nano
สำหรับบันทึกผลข้อมูลสัญญาณของเซนเซอร์แต่ละจุดเข้าสู่คอมพิวเตอร์
จากนั้นสัญญาณเหล่านี้จะถูกแปลงเป็นข้อมูลภาพด้วยวิธี Nearest Interpolation และ Color Mapping
หลังจากนั้นใช้เทคนิคโครงข่ายประสาทแบบคอนโวลูชันเพื่อจดจำท่ามือจับ
"การจับวัตถุจริงด้วยท่ามือจับที่ใช้งานในชีวิตประจำวันด้วย 20 ท่ามือ จำนวน 4,000 ครั้ง"
ถูกนำมาใช้ในการทดสอบถุงมือเซนเซอร์ที่ออกแบบ
ซึ่งผลการทดลองพบว่าระบบที่นำเสนอสามารถทำงานได้เป็นอย่างดีและมีประสิทธิภาพในการจดจำ 99.70%
