sentences
งานวิจัยนี้มีวัตถุประสงค์เพื่อออกแบบและพัฒนาเครื่องเลื่อยกระบอกไม้ไผ่ข้าวหลามให้มีความเหมาะสมในการใช้งานตามหลักการการยศาสตร์ด้วยการประยุกต์เทคนิคการกระจายหน้าที่เชิงคุณภาพ (QFD)
จากการศึกษาเครื่องเลื่อยกระบอกไม้ไผ่ข้าวหลามที่ผู้ประกอบการใช้งานอยู่ในปัจจุบันพบปัญหาหลายประการ ได้แก่ ประสิทธิภาพการทำงานต่ำ การออกแบบไม่เหมาะสมต่อการใช้งานตามหลักการยศาสตร์และความปลอดภัย
งานวิจัยจึงได้ประยุกต์วิธี RULA
เพื่อประเมินความเสี่ยงของท่าทางการทำงานกับเครื่องจักรปัจจุบันพบว่าได้คะแนนเป็น 6
ซึ่งหมายถึงเริ่มเป็นปัญหาทางการยศาสตร์
จากนั้นจึงได้ประยุกต์เทคนิค QFD
เพื่อเก็บรวบรวมความต้องการของผู้ใช้งานที่มีต่อเครื่องจักรและถ่ายทอดความต้องการให้เป็นคุณลักษณะเชิงเทคนิคของเครื่องจักร
ผลจากการประยุกต์ QFD พบว่าคุณลักษณะเชิงเทคนิคที่มีระดับความสำคัญสูงสุด 3 ลำดับแรก ได้แก่ มีอุปกรณ์ป้องกันอันตราย มีระดับความดังของเสียงเหมาะสม
และมีปริมาณฝุ่นลดลง
จากนั้นจึงได้ออกแบบแนวคิดของเครื่องจักรจำนวน 3 แบบ
และทำการประเมินคัดเลือกแนวคิดที่เหมาะสมที่สุดด้วยวิธีประเมินปัจจัย แนวคิดที่ได้รับการคัดเลือกได้ถูกนำไปออกแบบอย่างละเอียดโดยคำนึงถึงหลักการยศาสตร์ด้วย
และได้สร้างขึ้นเป็นเครื่องจักรต้นแบบเพื่อทำการทดสอบและประเมินผล
ผลการทดสอบด้านประสิทธิภาพพบว่าเครื่องจักรใหม่มีอัตราการตัดเป็น 5 กระบอก/นาที เพิ่มขึ้นจากเดิม 25 เปอร์เซ็นต์
ผลการทดสอบวิธี RULA
พบว่าเครื่องจักรใหม่มีคะแนนลดลงเป็น 4
หรือมีความเสี่ยงระดับ 2 และผลจากการประเมินความพึงพอใจของผู้ใช้งานได้คะแนนเป็น 4.46 จากคะแนนเต็ม 5 จัดอยู่ในระดับค่อนข้างมากถึงมากที่สุด
