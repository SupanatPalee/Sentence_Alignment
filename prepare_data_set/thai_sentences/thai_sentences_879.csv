sentences
การวิจัยนี้มีวัตถุประสงค์ 1) เพื่อพัฒนาและประเมินประสิทธิภาพของแอปพลิเคชันบนอุปกรณ์เคลื่อนที่ เรื่อง ดิจิตอลเบื้องต้น สำหรับนักศึกษาโปรแกรมวิชาเทคโนโลยีคอมพิวเตอร์ ตามเกณฑ์ 80/80
และ
2) เพื่อประเมินผลสัมฤทธิ์ทางการเรียนของนักศึกษาโปรแกรมวิชาเทคโนโลยีคอมพิวเตอร์ ก่อนและหลังการใช้แอปพลิเคชัน
กลุ่มตัวอย่าง คือ นักศึกษาชั้นปีที่ 1 โปรแกรมวิชาเทคโนโลยีคอมพิวเตอร์ มหาวิทยาลัยราชภัฏกำแพงเพชร แม่สอด ปีการศึกษา 2565 จำนวน 10 คน
เครื่องมือที่ใช้ในการวิจัย ได้แก่ แอปพลิเคชันบนอุปกรณ์เคลื่อนที่ เรื่องดิจิตอลเบื้องต้น แบบประเมินความเหมาะสมขององค์ประกอบแอปพลิเคชัน และแบบทดสอบวัดผลสัมฤทธิ์ทางการเรียนของนักศึกษา
ผลการวิจัยพบว่า
1) ผลการพัฒนาและประเมินประสิทธิภาพของแอปพลิเคชันบนอุปกรณ์เคลื่อนที่ เรื่องดิจิตอลเบื้องต้น สำหรับนักศึกษาโปรแกรมวิชาเทคโนโลยีคอมพิวเตอร์มีประสิทธิภาพ 81.13/82.96 ตามเกณฑ์ที่ผู้วิจัยได้ตั้งไว้
และ 2) ผลการประเมินผลสัมฤทธิ์ทางการเรียนของนักศึกษาโปรแกรมวิชาเทคโนโลยีคอมพิวเตอร์ หลังการใช้สื่อแอปพลิเคชันบนอุปกรณ์เคลื่อนที่ เรื่องดิจิตอลเบื้องต้น สูงกว่าก่อนใช้อย่างมีนัยสำคัญทางสถิติที่ระดับ 0.05
