sentences
วิจัยฉบับนี้ได้ทำการศึกษาปัจจัยที่เกี่ยวข้องกับกระบวนการหมักส่ากากน้ำตาลจากอ้อยแบบกึ่งกะ (Fed-Batch Fermentation) ที่มีการเติมสารละลายกากน้ำตาลเข้าไป 2 ขั้นตอน ด้วยเชื้อจุลินทรีย์ Saccharomyces cerevisiae
เพื่อเพิ่มประสิทธิภาพการหมักส่ากากน้ำตาลจากอ้อย
โดยอาศัยเทคนิคการออกแบบการทดลอง (Design of Experiment)
เนื่องจากในกระบวนการหมักส่ากากน้ำตาลจากอ้อยเพื่อผลิตสุราขาวในระดับอุตสาหกรรมต้องการผลิตน้ำส่าให้ได้แอลกอฮอล์ที่มีปริมาณความเข้มข้นสูง
ใช้วัตถุดิบอย่างคุ้มค่า
และคำนึงถึงกลิ่นรสเป็นสำคัญ
โดยปัจจุบันโรงงานกรณีศึกษาได้รับวัตถุดิบกากน้ำตาลมีความเข้มข้นอยู่ในช่วง 48 - 53 %w/w จากหลายแหล่งที่มา ซึ่งมีองค์ประกอบภายในต่างกัน หมักที่ความเข้มข้นของน้ำตาลเฉลี่ย 20.99 %w/v
และมีประสิทธิภาพการหมักเฉลี่ย 79.96 % จากการศึกษาก่อนหน้าร่วมกับการใช้หลักการแผนภูมิก้างปลา (Fish bone diagram) และหลักการ 4M1E มาช่วยในการวิเคราะห์หาสาเหตุของปัญหาที่มีผลต่อประสิทธิภาพการหมักส่ากากน้ำตาลจากอ้อยโดยผู้ที่มีประสบการณ์เชี่ยวชาญด้านการหมักส่ากากน้ำตาล
พบว่าปัจจัยที่ส่งผลต่อประสิทธิภาพการหมักส่ากากน้ำตาลจากอ้อยมี 3 ปัจจัย ได้แก่ องค์ประกอบภายในกากน้ำตาล (Total Reducing Sugar (%w/w)) ความเข้มข้นน้ำตาลที่ใช้หมัก (%w/v) และอุณหภูมิภายในถังหมัก (°C)
เมื่อนำมาออกแบบการทดลองด้วยวิธีการออกแบบการทดลองแบบพื้นผิวตอบ (Response Surface Design) แบบบ็อกซ์-เบห์นเคน (Box-Behnken Design)
เพื่อหาค่าสภาวะที่เหมาะสมของปัจจัยทั้ง 3
ปัจจัย ที่ส่งผลทำให้ประสิทธิภาพการหมักส่ากากน้ำตาลจากอ้อยเพิ่มสูงขึ้น พบว่า องค์ประกอบภายในกากน้ำตาลที่ 50 %w/w ความเข้มข้นน้ำตาลที่ใช้หมัก 16 %w/v และอุณหภูมิภายในถังหมัก 33 °C
ส่งผลทำให้ค่าเฉลี่ยประสิทธิภาพการหมักกากน้ำตาลจากอ้อยเพิ่มขึ้นมีค่าเท่ากับ 85.74 %
