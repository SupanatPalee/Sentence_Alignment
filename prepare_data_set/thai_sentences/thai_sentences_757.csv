sentences
"ในโรงฆ่าสัตว์เทศบาลตำบลเชียงดาวมีการใช้ขดลวดไฟฟ้าเพื่อผลิตน้ำร้อนประมาณ 2,500 L/day ที่อุณหภูมิ65 ℃"
เพื่อใช้ในกระบวนการลวกและขูดขนสุกร
ทำให้สิ้นเปลืองพลังงานไฟฟ้าเป็นจำนวนมาก
ดังนั้นงานวิจัยนี้จึงมีแนวคิดที่จะใช้ระบบผลิตไฟฟ้าและน้ำร้อนพลังงานแสงอาทิตย์ร่วมกับปั๊มความร้อนเพื่อลดปริมาณการใช้พลังงานไฟฟ้า
แบบจำลองทางคณิตศาสตร์ถูกพัฒนาขึ้นเพื่อใช้ในการเลือกชนิดและขนาดของแผง Solar PV/T ชนิด mono-Si PV/T และ poly-Si PV/T ที่เหมาะสมโดยพิจารณาจากความคุ้มค่าทางด้านเศรษฐศาสตร์
การศึกษาแบ่งเป็นสองส่วน
ส่วนแรกเป็นการทดสอบเพื่อสร้างสมการทางคณิตศาสตร์ทำนายสมรรถนะของแผง Solar PV/T และสมรรถนะของปั๊มความร้อน
จากการศึกษาพบว่ากรณีแผง Solar PV/T ชนิด mono-Si มีค่า FR(τα)e และ FRUL เท่ากับ 0.328 และ 7.2997 W/m2·K ตามลำดับ
ในขณะที่แผง poly-Si PV/T มีค่า FR(τα)e  และ FRUL เท่ากับ 0.275 และ 8.4743 W/m2·K ตามลำดับ
และมีค่าอัตราส่วนประสิทธิภาพพลังงาน (EER) ของปั๊มความร้อนเฉลี่ยเท่ากับ 2.38 Wth/We
ในการศึกษาส่วนที่สองเป็นการใช้แบบจำลองทางคณิตศาสตร์ทำนายความเหมาะสมของระบบ
"พบว่า การใช้แผง Solar PV/T ชนิด mono-Si ขนาด 295 WP จำนวน 16 แผง ร่วมกับปั๊มความร้อนขนาด 17.8 kWth มีความเหมาะสมที่สุดสำหรับใช้ผลิตน้ำร้อนในโรงฆ่าสัตว์เทศบาลตำบลเชียงดาวและสามารถลดการใช้พลังงานไฟฟ้าจากระบบไฟฟ้าพื้นฐานลงได้ 31,465.06 kWh/year"
"หรือคิดเป็นค่าไฟฟ้าที่ประหยัดได้เมื่อเทียบกับการใช้งานขดลวดไฟฟ้า 142,536.72 Baht/year"
"ระบบต้องใช้เงินลงทุนเท่ากับ 888,314.00 Baht"
และมีระยะเวลาคืนทุน 6.23 Years
