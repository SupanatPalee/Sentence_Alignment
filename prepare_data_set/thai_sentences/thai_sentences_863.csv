sentences
งานวิจัยฉบับนี้มีวัตถุประสงค์เพื่อพัฒนาการจัดการเรียนการสอนโดยใช้การจำลองสถานการณ์เป็นฐานแบบ RISDA model สำหรับการศึกษาด้านอิเล็กทรอนิกส์ในงานอุตสาหกรรม
โดยเริ่มต้นจากการสำรวจความต้องการใช้งานของบัณฑิตของผู้มีส่วนได้ส่วนเสีย
จากนั้นพัฒนารูปแบบการสอนที่ใช้การจำลองสถานการณ์เป็นฐานที่เรียกว่า RISDA Model
ประกอบไปด้วย 5 ขั้นตอนได้แก่ ขั้นฟื้นความรู้ (Recall) ขั้นการให้เนื้อหา (Information) ขั้นการสร้างสถานการณ์จำลอง (Simulation) ขั้นการอภิปรายผล (Discussion) และขั้นการประเมินผล (Assessment)
ผู้วิจัยได้สร้างแผนการเรียนรู้ คู่มือครูเรื่อง อิเล็กทรอนิกส์อุตสาหกรรม สื่อการสอนสำหรับการจำลองสถานการณ์ และแบบทดสอบ
และนำไปทดลองใช้กับกลุ่มตัวอย่างที่เป็นนักศึกษาระดับปริญญาตรี จำนวน 20 คน สาขาวิชาเทคโนโลยีอุตสาหกรรมศึกษา มหาวิทยาลัยบูรพา
ผลวิจัยพบว่า
1)
"รูปแบบการเรียนการสอน RISDA ที่พัฒนาขึ้นมีประสิทธิภาพ E1/E2 มีค่าเท่ากับ 76.42/76.08 ที่เป็นไปตามเกณฑ์มาตรฐานที่กำหนด 75/75,"
2)
ผู้เรียนที่ผ่านการเรียนรู้โดยใช้รูปแบบการเรียนการสอน RISDA มีความพึงพอใจอยู่ในระดับมาก (ค่าเฉลี่ยเท่ากับ 4.48 ) ที่แสดงได้ว่า รูปแบบที่พัฒนาขึ้นสามารถส่งเสริมให้ผู้เรียนมีสมรรถนะที่สอดคล้องกับทักษะการเรียนรู้ในศตวรรษที่ 21
และรองรับกับต้องการของสถานประกอบการได้อย่างเหมาะสม
