sentences
วัตถุประสงค์ของงานวิจัยนี้ คือ เพื่อออกแบบและสร้างเครื่องต้นแบบสำหรับหยอดกัมมี่เยลลี่
เพื่อหาประสิทธิภาพและประเมินคุณภาพของเครื่องต้นแบบสำหรับการหยอดกัมมี่เยลลี่เปรียบเทียบกับวิธีการหยอดด้วยมือ
โดยมีสมมติฐานคือเครื่องต้นแบบต้องลดเวลาการทำงานในขั้นตอนการหยอดและสามารถเพิ่มกำลังการผลิตได้
เครื่องต้นแบบสำหรับหยอดกัมมี่เยลลี่เป็นแบบกึ่งอัตโนมัติ
อาศัยการทำงานโดยผู้ใช้งาน
ซึ่งเครื่องที่ออกแบบประกอบด้วยชุดโครงสร้างเครื่อง และโครงใส่ส่วนผสม
การหยอดกัมมี่เยลลี่โดยใช้เครื่องต้นแบบสามารถเพิ่มประสิทธิภาพการทำงานได้ดีกว่าวิธีการทำงานแบบเดิมคิดเป็นร้อยละ 83.33
หรือลดเวลามาตรฐานการทำงานเฉลี่ยจาก 16.08 นาที เหลือ 2.69 นาที มีกำลังการผลิตในการหยอดเพิ่มขึ้นจากเดิมเฉลี่ย 1 ชิ้นต่อครั้งเพิ่มเป็น 8 ชิ้นต่อการหยอดหนึ่งครั้ง
เมื่อศึกษาลักษณะทางกายภาพพบว่ากัมมี่เยลลี่ที่ได้จากเครื่องต้นแบบและการหยอดด้วยมือมีขนาดเส้นผ่าศูนย์กลางและความหนาแตกต่างกันอย่างมีนัยสำคัญทางสถิติ (p≤0.05)
การประเมินคุณภาพของเครื่องต้นแบบสำหรับหยอดกัมมี่เยลลี่ (IOC) โดยผู้เชี่ยวชาญ
จากการประเมินโดยภาพรวมคุณภาพของเครื่องมีค่าเท่ากับ 0.82
ซึ่งอยู่ในเกณฑ์ที่กำหนดไว้จึงกล่าวได้ว่าเครื่องต้นแบบสำหรับหยอดกัมมี่เยลลี่ที่สร้างขึ้นสามารถนำไปใช้งานและสามารถลดเวลาการทำงานได้
