sentences
การศึกษานี้เป็นการเก็บข้อมูลทางชลศาสตร์และข้อมูลอุณหภูมิในแม่น้ำ
เพื่อนำมาวิเคราะห์ถึงพฤติกรรมของการกระจายน้ำอุ่นในแม่น้ำเจ้าพระยาตอนล่างที่ได้รับอิทธิพลจากการขึ้น-ลงของระดับน้ำทะเล
โดยได้ลงพื้นที่เก็บข้อมูลภาคสนามทั้งหมด 9 ครั้ง ๆ ละ 24 ชั่วโมง  ครอบคลุมทั้งฤดูฝน ฤดูหนาว และฤดูร้อน
ผลการศึกษาพบว่าตัวแปรที่มีอิทธิพลต่ออุณหภูมิน้ำได้แก่ แสงแดด ความเร็วกระแสน้ำ ความลึกน้ำ และแหล่งปล่อยน้ำอุ่น
ในกรณีฤดูน้ำมากและฤดูน้ำปานกลาง
ในช่วงเวลาระหว่างที่ระดับน้ำลดลง เข้าใกล้ระดับต่ำสุด
และเริ่มยกระดับขึ้นหลังจากผ่านระดับต่ำสุด มาแล้วนั้น
ความลาดผิวน้ำจะมีความชันสูง
"เมื่ออัตราการไหลในแม่น้ำเจ้าพระยา มากเกินกว่า 2,000 ลบ.ม./วินาที"
มวลน้ำจืดที่ไหลลงสู่ทะเล จะมีความเร็วสูง
กระบวนการผสมจะเกิดขึ้นอย่างรวดเร็ว
ภายในความลึกน้ำที่เหมาะสม  มีการถ่ายเทอุณหภูมิในแนวดิ่ง ระหว่างชั้นการไหลเป็นอย่างดี จึงช่วยให้มวลน้ำอุ่นที่บริเวณผิวน้ำ ซึ่งได้รับการแผ่รังสีจากดวงอาทิตย์  ผสมกับมวลน้ำที่เย็นกว่า ที่อยู่ลึกลงไปได้อย่างดี
พิจารณากรณีน้ำตาย
ระดับน้ำทะเลมีการขึ้น-ลงที่ไม่แตกต่างกันมากนัก
จึงทำให้การกระจายอุณหภูมิน้ำในแนวดิ่ง มีช่วงที่แคบกว่า
เมื่อเปรียบเทียบกับในวันที่น้ำเกิดเล็กน้อย
เมื่อพิจารณากรณีการปล่อยน้ำอุ่น จากแหล่งกำเนิด ความเร็วกระแสน้ำและระดับน้ำที่ลึกพอสมควร
จะช่วยให้น้ำอุ่นผสมกับมวลน้ำที่เย็นกว่า ภายในพื้นที่จำกัด เฉพาะบริเวณริมตลิ่งห่างจากฝั่งประมาณร้อยละ 40 ของความกว้างแม่น้ำเท่านั้น
