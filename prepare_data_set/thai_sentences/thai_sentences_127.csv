sentences
บทความนี้นำเสนอการตรวจจับฮาร์มอนิกด้วยวิธีพีคิวเอฟ (PQF) ร่วมกับการตรวจจับแรงดันลำดับเฟสบวกมูลฐาน (Fundamental Positive Sequence Voltage Detector : FPSVD) สำหรับระบบรางไฟฟ้ากระแสสลับแบบเฟสร่วม
วิธีการที่นำเสนอนี้ใช้สำหรับคำนวณหากระแสอ้างอิงสำหรับการชดเชยฮาร์มอนิกของวงจรกรองกำลังแอกทีฟแบบขนาน (Shunt Active Power Filter : SAPF)
ทั้งในกรณีที่แหล่งจ่ายแรงดันไฟฟ้าของระบบรางเป็นรูปคลื่นไซน์บริสุทธิ์
และกรณีที่แหล่งจ่ายแรงดันไฟฟ้าของระบบรางมีความเพี้ยนเนื่องจากฮาร์มอนิก
การทดสอบตรวจจับฮาร์มอนิกในระบบรางไฟฟ้ากระแสสลับแบบเฟสร่วม จะประยุกต์ใช้เทคนิคการจำลองสถานการณ์แบบฮาร์ดแวร์ในลูปที่ใช้ซอฟต์แวร์โปรแกรม Simulink/MATLAB ร่วมกับบอร์ด DSP รุ่น TMS320C2000TM Experimenter Kit
โดยผลการจำลองสถานการณ์กรณีที่แหล่งจ่ายแรงดันไฟฟ้าของระบบรางเป็นรูปคลื่นไซน์บริสุทธิ์พบว่าการตรวจจับฮาร์มอนิกด้วยวิธี PQF สามารถคำนวณกระแสอ้างอิงได้อย่างถูกต้องและยืดหยุ่นกว่าวิธี PQ แบบดั้งเดิม
ส่งผลให้ค่าเปอร์เซ็นต์ความเพี้ยนฮาร์มอนิกรวม (percentage of total harmonic distortion : %THD) ที่ระบบไฟฟ้ากำลังสามเฟสซึ่งเป็นจุดต่อร่วม (Point of Common Coupling : PCC) มีค่าน้อยกว่า 0.42%
ส่วนในกรณีที่แหล่งจ่ายแรงดันไฟฟ้าของระบบรางมีความเพี้ยนเนื่องจากฮาร์มอนิกพบว่าการตรวจจับฮาร์มอนิกด้วยวิธี PQF ร่วมกับ FPSVD
มีสมรรถนะในการตรวจจับฮาร์มอนิกที่ดีกว่าการใช้เพียงวิธี PQF
ส่งผลให้วงจรกรองกำลังแอกทีฟแบบขนานสามารถกำจัดฮาร์มอนิกในระบบรางไฟฟ้ากระแสสลับแบบเฟสร่วมได้อย่างมีประสิทธิผล
และมีค่า
%THD ภายหลังการชดเชยมีค่าน้อยกว่า 0.86%
นอกจากนี้ค่า
%THD ภายหลังการชดเชยของกระแสที่แหล่งจ่ายมีค่าลดลงอยู่ภายใต้กรอบมาตรฐาน IEEE Standard 519-2014
