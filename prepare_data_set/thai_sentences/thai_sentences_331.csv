sentences
งานวิจัยนี้เป็นการออกแบบและสร้างแบบจำลองทางคณิตศาสตร์ ของระบบปรับความดันไฮดรอลิกด้วยตัวแปลงไฮดรอลิกชนิดมาตรฐาน
ทำงานร่วมกับวาล์วเปิด/ปิดความเร็วสูงโดยมีวัตถุประสงค์เพื่อปรับความดันภาระโหลดให้กว้างขึ้น
โดยอาศัยสัดส่วนการขจัดของมอเตอร์ต่อปั๊มภายในตัวแปลงไฮดรอลิก (hydraulic transformer) ร่วมกับการควบคุมการไหลเข้าสู่ระบบของวาล์วเปิด/ปิดด้วยสัญญาณเปิดในหนึ่งคาบ (duty ratio)
โดยมีวาล์วลิ้นทำหน้าที่จำลองภาระโหลด
ซึ่งในการสร้างแบบจำลองทางคณิตศาสตร์นั้น จะมีการพิจารณาความดันตกผ่านวาล์วเปิด/ปิดด้วย
ส่วนมอเตอร์และปั๊ม จะพิจารณาโดยใช้ สมการในอุดมคติ
ดังนั้น ค่า duty ratio
สัดส่วนการขจัดของมอเตอร์ต่อปั๊ม และความดันตก
จึงมีผลต่อค่าความดันภาระโหลดสมมูลและขนาดของการกระเพื่อม
ซึ่งจากผลการศึกษาที่สภาวะคงตัวพบว่า การใช้สัดส่วนการขจัดของมอเตอร์ต่อปั๊มที่สูงขึ้น จะทำให้ช่วงของความดันภาระโหลดกว้างขึ้น และขนาดของการกระเพื่อมจะมีค่ามากที่สุดที่ค่า duty ratio เท่ากับ 0.6 ส่วนความดันตกผ่านวาล์วเปิด/ปิดนั้น จะทำให้ค่าความดันภาระโหลดสมมูลลดลงเป็นเชิงเส้นกับ duty ratio
อย่างไรก็ตาม
จากผลการศึกษาที่สภาวะชั่วครู่ได้แสดงว่า การเพิ่มสัดส่วนการขจัดมอเตอร์ต่อปั๊ม
ด้วยการเพิ่มการขจัดของมอเตอร์ทำให้เวลาเข้าสู่สมดุลลดลง
แต่การกระเพื่อมเพิ่มขึ้น
ในขณะที่การลดการขจัดของปั๊ม จะทำให้เวลาสู่สมดุลเพิ่มขึ้น แต่การกระเพื่อมมีค่าลดลง
