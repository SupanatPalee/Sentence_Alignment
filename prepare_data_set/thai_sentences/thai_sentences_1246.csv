sentences
งานวิจัยนี้มีวัตถุประสงค์เพื่อศึกษากำลังอัดของคอนกรีตที่ใช้หินฝุ่นบะซอลต์คัดขนาดเป็นส่วนผสมแทนทราย รวมไปถึงการศึกษาการประยุกต์ใช้ในงานวิศวกรรมโยธา
ทั้งนี้จะใช้หินฝุ่นบะซอลต์คัดขนาดที่อัตราส่วนร้อยละ 20 40 60 80 และ 100 (แทนทรายทั้งหมด)
โดยน้ำหนัก การวิจัยทดลองในโครงการนี้จะศึกษาจากการเปรียบเทียบ ระหว่างผลของคอนกรีตที่ผสม อัตราส่วนน้ำต่อปูนซีเมนต์ (W/C) ที่ 0.45  กับ 0.65
ทั้งนี้ปรากฏว่าการรับกำลังอัดของคอนกรีตที่ผสม W/C 0.45 และ 0.65 ที่อายุการบ่มน้ำ 28วัน  ให้ค่ากำลังอัดสูงสุดที่อัตราส่วนการใช้หินฝุ่นบะซอลต์คัดขนาดแทนทราย 60% ค่ากำลังอัดสูงสุดที่ได้ มีค่า 350 ± 4.50 กก./ตร.ซม. สำหรับคอนกรีตที่ W/C 0.45 และ 299 ± 10.44 กก./ตร.ซม. สำหรับคอนกรีตที่ W/C 0.65
โดยที่ค่ากำลังอัด 350 ±  4.50 กก./ตร.ม. เป็นค่าที่ให้ความน่าเชื่อถือกว่า
และมีความเสถียรกว่า
หากเปรียบเทียบระหว่างคอนกรีตที่ผสมตามปกติ กับคอนกรีตที่ผสมหินฝุ่นบะซอลต์คัดขนาดแทนทราย ทั้งสองส่วนผสมที่กำลังอัดสูงสุด
ปรากฏว่า คอนกรีตที่ผสมตามปกติมีค่ากำลังอัดสูงกว่า 1.1% และ 4.2% ตามลำดับ
นอกจากรายละเอียดด้านกำลังอัดตามที่กล่าวมาแล้วนั้น
ในส่วนของการประยุกต์ใช้
หากพิจารณามาตรฐาน  มยพ.1101-52 ของกรมโยธาธิการและผังเมือง ที่กำหนดค่ากำลังอัดประลัยต่ำสุด ที่ 150 180 210 และ 240 กก./ตร.ซม.สำหรับคอนกรีตประเภท ค.1 (งานก่อสร้างทั่วไป) ค.2 ค 3 และ ค4
จะเห็นว่า
คอนกรีตที่มีค่ากำลังอัด 350 กก./ตร.ซม. มีศักยภาพสูงที่จะสามารถประยุกต์ใช้ในงานโครงสร้างทางโยธาด้านต่าง ๆ
