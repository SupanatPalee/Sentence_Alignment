sentences
งานวิจัยนี้มีวัตถุประสงค์เพื่อ 1) ระบุคุณลักษณะของฟาร์มและเกษตรกรผู้เลี้ยงสุกรขนาดเล็ก ที่ส่งผลต่อการจัดการเรียนรู้ในการยอมรับการผลิตก๊าซชีวภาพร่วม (BcP)
2) หาคุณลักษณะของ BcP ที่มีอิทธิพลต่อการจัดการเรียนรู้ของเกษตรกรผู้เลี้ยงสุกรขนาดเล็กต่อการยอมรับ BcP
และ 3) ประเมินความคิดเห็นของเกษตรกรผู้เลี้ยงสุกรขนาดเล็ก เจ้าหน้าที่ภาครัฐ และผู้เชี่ยวชาญ เกี่ยวกับการยอมรับ BcP
การวิจัยครั้งนี้ใช้วิธีการวิจัยแบบผสมผสาน
โดยรวบรวมทั้งข้อมูลเชิงปริมาณและข้อมูลเชิงคุณภาพ
เครื่องมือที่ใช้ในการศึกษาประกอบด้วย 1) แบบสอบถาม และ 2) การสัมภาษณ์แบบกึ่งโครงสร้าง
กลุ่มตัวอย่างคือ
1) เกษตรกรผู้เลี้ยงสุกรขนาดเล็กในจังหวัดราชบุรี จำนวน 90 คน
2) เจ้าหน้าที่ภาครัฐ จำนวน 3 คน
และ
3) ผู้เชี่ยวชาญด้านวิชาการและอุตสาหกรรม จำนวน 3 คน
โดยการเลือกตัวอย่างแบบเจาะจง
สถิติที่ใช้ในการวิเคราะห์ข้อมูลเชิงปริมาณ ได้แก่ ร้อยละ ค่าเฉลี่ย ส่วนเบี่ยงเบนมาตรฐาน สถิติทดสอบที (T-test) การวิเคราะห์ความแปรปรวน (ANOVA) และการวิเคราะห์การถดถอยพหุคูณ
ในส่วนการวิเคราะห์ข้อมูลเชิงคุณภาพใช้การวิเคราะห์เนื้อหา
ผลการศึกษาพบว่า
1) ระดับการศึกษา รายได้ของฟาร์มต่อเดือน จำนวนสุกรในฟาร์ม ประสบการณ์การยอมรับเทคโนโลยี และประสบการณ์ด้านเครือข่ายหรือการทำงานร่วมกัน ส่งผลต่อการจัดการเรียนรู้ในการยอมรับ BcP ของเกษตรกรผู้เลี้ยงสุกรขนาดเล็ก อย่างมีนัยสำคัญทางสถิติที่ระดับ 0.05
2)
คุณลักษณะของ BcP ได้แก่ ความเข้ากันได้ (  = 0.670) ประโยชน์เชิงเปรียบเทียบ ( = 0.279) ความยุ่งยากซับซ้อน ( = 0.124) และสามารถทดลองใช้ ( = 0.113) ส่งผลต่อการจัดการเรียนรู้ของเกษตรกรผู้เลี้ยงสุกรขนาดเล็กต่อการยอมรับ BcP ร้อยละ 70.2 ในเชิงบวกอย่างมีนัยสำคัญทางสถิติที่ระดับ 0.05
3)
เกษตรกรผู้เลี้ยงสุกรขนาดเล็กมีการยอมรับ BcP ในอัตราที่สูงขึ้น
เมื่อมีการสนับสนุนทางการเงิน ความรู้และความเชี่ยวชาญ การแนะนำความปลอดภัยทางชีวภาพ การเยี่ยมชมกรณีจริงและการสังเกต และการมีส่วนร่วมของหน่วยงานภาครัฐ
