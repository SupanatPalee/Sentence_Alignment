sentences
PM2.5 ถือเป็นปัญหาสำคัญของประเทศไทยโดยเฉพาะในกรุงเทพมหานครและปริมณฑล
ส่งผลกระทบอย่างมากมายต่อสุขภาพ เศรษฐกิจและสังคม
การพยากรณ์โดยใช้แบบจำลองทางคณิตศาสตร์เพื่อตรวจสอบระดับความเข้มข้นของ PM2.5 เป็นทางเลือกที่ทำให้ทราบค่าประมาณของ PM2.5
งานวิจัยนี้นำเสนอวิธีโครงข่ายประสาทเทียมแบบหน่วยความจำระยะสั้นแบบยาวในการสร้างแบบ จำลองเพื่อใช้ในการทำนายปริมาณฝุ่นอนุภาคขนาดเล็กดังกล่าวบริเวณพื้นที่ทั่วไปและริมถนนในกรุงเทพมหานคร
ใช้การวิเคราะห์สหสัมพันธ์คัดเลือกตัวแปรหลักเข้าสู่แบบจำลองและเกณฑ์ RMSE และ MAPE เป็นเครื่องมือวัดประสิทธิภาพการพยากรณ์
ซึ่งพัฒนาแบบจำลองที่แตกต่างกันได้ 8 แบบโดยอาศัยข้อมูลคุณภาพอากาศและข้อมูลอุตุนิยมวิทยา
"ผลการวิจัยพบว่าสำหรับพื้นที่ทั่วไปแบบ จำลองที่ 2 ที่ประกอบด้วยตัวแปร PM10, NO2, CO, O3, SO2 และ LAGPM2.5 เป็นแบบจำลองที่ให้ความแม่นยำสูงสุด ให้ค่าเฉลี่ย RMSE = 8.05, ค่าเฉลี่ย MAPE = 27.22"
"ส่วนพื้นที่ริมถนนแบบจำลองที่ 8 มีตัวแปร PM10, NO2, CO, Temp, Hum, Press, WindSp, WindDir และ LAGPM2.5 เป็นแบบจำลองที่เหมาะสมที่สุดให้ค่าเฉลี่ย RMSE= 4.83, ค่าเฉลี่ย MAPE = 22.57 แบบจำลองบริเวณริมถนน (แบบจำลองที่ 5-8) มีค่าผิดพลาดน้อยกว่าแบบจำลองในพื้นที่ทั่วไป (แบบจำลองที่ 1-4)"
และการพยากรณ์ที่ใช้ข้อมูลย้อนหลังเป็นระยะสั้น 1 วันมีแนวโน้มให้ผลลัพธ์ที่ถูกต้องมากขึ้น
