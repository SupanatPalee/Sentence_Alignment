sentences
บริษัทตัวอย่างเป็นผู้ผลิตชิ้นส่วนให้กับค่ายรถยนต์ชั้นนำหลายรายทำให้เกิดเศษโลหะจากการขึ้นรูปเป็นจำนวนมากโดยเฉพาะเศษอลูมิเนียม
งานวิจัยนี้จึงมีวัตถุประสงค์เพื่อเพิ่มประสิทธิภาพในการจัดการเศษอลูมิเนียมที่เหลือจากกระบวนการผลิตด้วยวิธีการอัดให้เป็นก้อนด้วยเครื่องอัด
"จากการศึกษาและเก็บข้อมูลพบว่าเครื่องอัดสามารถเศษอัดอลูมิเนียมได้สูงสุด 1,440 กิโลกรัมต่อการทำงานปกติ 8 ชั่วโมง"
แต่ปัจจุบันเครื่องสามารถอัดเศษอลูมิเนียมได้เฉลี่ยเพียง 266 กิโลกรัมต่อวัน คิดเป็นร้อยละ 18.47 ของประสิทธิภาพสูงสุดในการอัด
จากการสังเกตพบว่าก้อนอลูมิเนียมที่ผ่านการอัดมีขนาดและน้ำหนักต่างกัน
โดยมีน้ำหนักเฉลี่ยที่ 0.37 กิโลกรัมต่อก้อน
แต่ประสิทธิภาพเครื่องอัดสามารถอัดได้สูงสุดถึง 2 กิโลกรัมต่อก้อน
ผู้วิจัยใช้หลักการ 3 จริง
"ไปสังเกตุสถานที่ทำงานจริง กระบวนการผลิตชิ้นงานจริง และข้อมูลปัญหาจริงที่เกิดขึ้น พบว่าก้อนอลูมิเนียมที่ผ่านการอัดจะมีความหนา 3 ขนาด คือ 1.5-2.5 เซนติเมตร, 4-6 เซนติเมตร, 7-10 เซนติเมตร"
การระดมสมองจากผู้มีส่วนเกี่ยวข้องจึงถูกนำมาใช้โดยผ่านการวิเคราะห์ปัญหาด้วยหลักการตั้งคำถาม ทำไม
ทำไม พบว่าขนาดและน้ำหนักของก้อนอลูมิเนียมที่ผ่านการอัดมีผลโดยตรงจากลักษณะของเศษที่เกิดจากการขึ้นรูปหากเศษมีลักษณะใหญ่ก้อนอลูมิเนียมจะมีขนาดสั้นและมีน้ำหนักเบาแต่หากเศษมีลักษณะเล็กก้อนอลูมิเนียมจะมีขนาดยาวและมีน้ำหนักมาก
หลักการตั้งคำถาม 5W1H จึงถูกนำมาใช้ในการกำหนดแนวทางการแก้ไข
ด้วยการเสนอให้มีการย่อยเศษอลูมิเนียมให้มีขนาดเล็กเท่ากันก่อนนำเข้าเครื่องอัดโดยผ่านระบบสายพานลำเลียงเพื่อลดเวลาและความเมื่อยล้าของพนักงาน
"ผลการปรับปรุงพบว่าสามารถเพิ่มน้ำหนักของก้อนอลูมิเนียมเฉลี่ยได้ 1.86 กิโลกรัมต่อก้อน คิดเป็น ร้อยละ 93.00 ของประสิทธิภาพเครื่องอัด อัดเศษอลูมิเนียมได้เฉลี่ย 1,339 กิโลกรัมต่อการทำงานปกติ 8 ชั่วโมง คิดเป็นร้อยละ 93.00 เพิ่มขึ้นร้อยละ 74.53 ของประสิทธิภาพการอัดก่อนการปรับปรุง"
"และเพิ่มมูลค่าการขายจาก 9,857 บาทต่อวัน เป็น 49,550 บาทต่อวัน เพิ่มขึ้น 39,693 บาทต่อวัน คิดเป็นร้อยละ 402"
