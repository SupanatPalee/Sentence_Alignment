sentences
บทความนี้เสนอพฤติกรรมการสั่นอิสระแบบสมมาตรตามแนวแกนของโครงสร้างเปลือกบางรูปทรงโดนัทแบบครึ่งใบสำหรับบรรจุของเหลวภายใต้เงื่อนไขการจำกัดการเปลี่ยนแปลงปริมาตรโดยใช้ทฤษฎีเมมเบรน
การเขียนฟังก์ชันพลังงานของระบบโครงสร้างเปลือกบางอาศัยหลักการของงานเสมือนในเทอมของค่าการเสียรูปและเขียนในรูปแบบที่เหมาะสม
และใช้ระเบียบวิธีไฟไนต์เอลิเมนต์ในการคำนวนหาค่าความถี่ธรรมชาติและโหมดการสั่นอิสระโดยใช้ชิ้นส่วนย่อยแบบคาน 1 มิติในระบบพิกัดเชิงขั้วสำหรับการสร้างแบบจำลอง
ผลการศึกษาพบว่าการเปลี่ยนแปลงค่าโมดูลัสเชิงปริมาตรของเหลวส่งผลกระทบต่อค่าความถี่ธรรมชาติของโครงสร้างเปลือกบางน้อยมาก
ในขณะที่การเปลี่ยนแปลงค่าของความหนา ความยาวรัศมีของรูปหน้าตัด ค่าแรงดันภายในเริ่มต้น และโมดูลัสยืดหยุ่นของโครงสร้างจะส่งผลกระทบโดยตรงต่อค่าความถี่ธรรมชาติ
