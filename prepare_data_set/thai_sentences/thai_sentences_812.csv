sentences
งานวิจัยนี้ได้ศึกษาและพัฒนาอัลกอริทึมสำหรับค้นหาลำดับการเดินรถ
โดยมีวัตถุประสงค์เพื่อค้นหาวิธีการจัดเส้นทางการขนส่งสินค้าที่เหมาะสมจากการจัดลำดับเส้นทางการขนส่งสำหรับเกษตรกรในพื้นที่ใกล้เคียงมหาวิทยาลัยเกษตรศาสตร์ วิทยาเขตกำแพงแสน
ผู้วิจัยได้ทำการสุ่มเก็บข้อมูลน้ำหนัก ระยะทาง และเวลา
ซึ่งแบ่งได้เป็น 3 กลุ่มได้แก่ กลุ่มตลาดในช่วงเช้า กลุ่มตลาดในช่วงเย็น และกลุ่มที่ห้างหุ้นส่วนจำกัด ชัชวาล อิมปอร์ต เอ็กซ์ปอร์ต แอนด์ แพ็คเกจจิ้ง
แล้วนำไปจัดลำดับการเดินรถเพื่อขนส่งสินค้าในแต่ละช่วงเวลาโดยใช้วิธีการเลียนแบบการอบอ่อน (Simulated Annealing)
เขียนเป็นอัลกอริทึมด้วยภาษาไพธอน
เพื่อค้นหาผลลัพธ์เส้นทางที่เหมาะสมภายใต้เงื่อนไขในช่วงเวลาที่แตกต่างกัน
จากนั้นนำผลลัพธ์ที่ได้ทั้งสามกลุ่ม มาวิเคราะห์ต้นทุนรวม จุดคุ้มทุน และกำไร
ผลจากการศึกษาพบว่า อัลกอริทึมเลียนแบบการอบอ่อนสามารถให้ผลลัพธ์ การจัดลำดับเส้นทางเดินรถ น้ำหนักที่บรรทุกและจำนวนรถที่เหมาะสม
"และเมื่อนำเอาระยะทาง น้ำหนัก และจำนวนรถนี้ มาคิดจุดคุ้มทุนจะได้ จุดคุ้มทุนที่ 56,820,360.44 กิโลกรัม ภายใน 5 ปี คิดเป็นการบรรทุกสินค้าที่ 38,739.12 กิโลกรัมต่อวัน"
พบว่าใช้เวลา 4.02 ปี
"ถึงจะคุ้มทุนและสร้างผลกำไรได้ 1,379.10 บาท/วัน"
