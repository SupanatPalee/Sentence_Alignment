sentences
การจัดซื้อจัดจ้างภาครัฐของประเทศไทยมีมูลค่าประมาณร้อยละ 10 ถึงร้อยละ 15 ของผลิตภัณฑ์มวลรวมภายในประเทศ
แต่ก็พบมูลค่าที่เสียหายจากการติดสินบนของการจัดซื้อจัดจ้างภาครัฐ มีมูลค่าสูงถึงร้อยละ 10 ถึงร้อยละ 15 เช่นกัน
ดังนั้นการวิจัยนี้ มีความมุ่งหมายเพื่อวิเคราะห์องค์ประกอบการทุจริตคอร์รัปชันการจัดซื้อจัดจ้างภาครัฐ
เครื่องมือที่ใช้ในการวิจัย คือ แบบสอบถาม
มีค่าความเชื่อมั่นด้วยสัมประสิทธิ์แอลฟาเท่ากับ 0.977
สถิติที่ใช้ในการวิจัย ได้แก่ ร้อยละ ค่าเฉลี่ย ค่าส่วนเบี่ยงเบนมาตรฐานและวิเคราะห์ข้อมูลด้วยหลักการวิเคราะห์องค์ประกอบ
ผลการวิจัย พบองค์ประกอบการทุจริตคอร์รัปชันในการจัดซื้อจัดจ้างภาครัฐ ทั้งหมด 2 องค์ประกอบหลัก
เรียงลำดับองค์ประกอบการทุจริตคอร์รัปชันการจัดซื้อจัดจ้างภาครัฐ จากมากไปหาน้อย ดังนี้  การสมคบการทุจริตคอร์รัปชัน และการทุจริตของเจ้าหน้าที่รัฐในการปฏิบัติหน้าที่
ซึ่งผลการวิจัยที่ได้เป็นจุดเริ่มต้นของการหาแนวทางป้องกันแก้ไขปัญหาการทุจริตคอร์รัปชันในการจัดซื้อจัดจ้างภาครัฐต่อไป
