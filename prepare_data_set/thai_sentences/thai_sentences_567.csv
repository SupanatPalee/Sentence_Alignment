sentences
บทความนี้นำเสนอการวิเคราะห์กำลังแบกทานของเสาเข็มชนิดปลายฝังในหินด้วยวิธี FHWA และ Tomlinson
โดยใช้ข้อมูลจากการเจาะสำรวจทางปฐพีวิศวกรรม
สมการแรงเสียดทานและแรงแบกทานปลายเสาเข็มที่ฝังในหินคำนวณจากตัวแปรประกอบด้วย ชนิดหิน คุณภาพมวลหิน (ค่า RQD) ระดับความผุพัง กำลังรับแรงอัดแกนเดียวของหินและกำลังอัดประลัยของคอนกรีต
เสาเข็มเจาะขนาดเส้นผ่านศูนย์กลาง 0.80 และ 1.00 เมตรฝังปลายในหินแกรนิตผุพังปานกลางถูกนำมาวิเคราะห์กำลังแบกทาน
จากการเปรียบเทียบผลการคำนวณพบว่าทั้งสองวิธีให้ค่าแรงเสียดทานใกล้เคียงกันแต่วิธีของ Tomlinson ให้ค่าแรงแบกทานที่ปลายเสาเข็มสูงกว่าวิธีแรกมาก
เมื่อเปรียบเทียบผลการคำนวณกับน้ำหนักทดสอบสูงสุดจากการทดสอบเสาเข็มด้วยวิธีสถิตศาสตร์ในสนาม พบว่าการกำหนดระยะฝังในหิน 3 เท่าของเส้นผ่านศูนย์กลางทำให้ได้ค่าอัตราส่วนความปลอดภัยค่อนข้างสูงเกินความจำเป็น
จึงมีการเสนอแนวทางวิเคราะห์ระยะฝังประสิทธิผลเพื่อลดระยะฝังในหินให้สอดคล้องกับค่าอัตราส่วนความปลอดภัยที่เหมาะสม
