sentences
งานวิจัยนี้มีวัตถุประสงค์เพื่อเพิ่มประสิทธิภาพกระบวนการตรวจสอบชิ้นส่วนรถยนต์ กรณีศึกษา โครงรถยนต์ แผนภาพสปาเก๊ตตี้ชาร์ทถูกนำมาใช้ในการนำเสนอเส้นทางการเคลื่อนที่ของพนักงานตรวจสอบ
แผนภูมิก้างปลาแสดงเหตุและผลของการทำงานที่ใช้ระยะทางมากเกินความจำเป็น
จากการวิเคราะห์กระบวนการตรวจสอบชิ้นส่วนรถยนต์ก่อนการปรับปรุง พบว่า พนักงานเดินตรวจสอบรอบโครงรถยนต์เป็นระยะทางทั้งสิ้น 87 เมตร
และใช้เวลา 21.80 นาที
อุปกรณ์การทำงานบางอย่างอยู่ในตำแหน่งที่ไม่เหมาะสม
ผู้วิจัยจึงนำโปรแกรมสเก๊ตอัพ (SketchUp) มาประยุกต์ใช้ในการออกแบบกล่องจัดเก็บอุปกรณ์การทำงาน
และจัดตำแหน่งการวางอุปกรณ์ให้ใกล้กับพื้นที่ใช้งาน
เพื่อลดระยะการเดินของพนักงาน
ตัวล็อคโครงรถยนต์ถูกเปลี่ยนให้เหมาะสมต่อการใช้งาน
ผลการวิจัยพบว่า พนักงานเดินตรวจสอบรอบโครงรถยนต์เป็นระยะทางทั้งสิ้น 38.50 เมตร หรือลดลงคิดเป็นร้อยละ 55.75
มีการใช้เวลา 21.30 นาที หรือลดลงคิดเป็นร้อยละ 2.29
และปริมาณพนักงานลดลงร้อยละ 33.33
