sentences
"งานวิจัยนี้มีวัตถุประสงค์เพื่อศึกษาความสัมพันธ์ของสัดส่วนผสมระหว่างถ่านหินลิกไนต์และใบสนประดิพัทธ์ สำหรับการทำเชื้อเพลิงอัดแท่งรูปทรงกระบอกกลวงขนาดเส้นผ่านศูนย์กลางภายนอก 3.5 ซม ภายใน 10 ซม. และยาว 10 ซม. โดยการใช้สารละลายโซเดียมไฮดรอกไซด์ ที่มีความเข้มข้น 0%, 1%, 3%, 5% และ 7% w/v เป็นตัวประสานระหว่างถ่านหินลิกไนต์และใบสนที่มีอัตราส่วน 100:0, 90:10, 70:30 และ 50:50 w/w"
"โดยการศึกษานี้คำนึงถึงสมบัติทางกายภาพ ได้แก่ ค่าความทนแรงอัด  ค่าความหนาแน่น ค่าอัตราการแตกตัว ค่าความร้อนของเชื้อเพลิง และประสิทธิภาพการใช้งานเชิงความร้อน  ผลการศึกษาพบว่าเชื้อเพลิงอัดแท่งตามสัดส่วน 70:30 และตัวประสานความเข้มข้น 1% มีคุณสมบัติตามเกณฑ์มาตรฐานผลิตภัณฑ์ชุมชน ที่ให้ค่าความร้อน 5,322.25 แคลอรีต่อกรัม ค่าความหนาแน่น 0.78 กรัมต่อลูกบาศก์เซนติเมตร ค่าอัตราการแตกตัว 0.46 และค่าความทนแรงอัด 0.83 เมกะปาสคาล"
นอกจากนั้นยังพบว่า
เชื้อเพลิงอัดแท่งในสัดส่วนดังกล่าวมีความสามารถในการติดไฟง่ายกว่าส่วนผสมที่สัดส่วน 90:10 และ 50:50 และให้เปลวไฟสูงปานกลางสีส้มที่ลุกไหม้เร็ว
โดยใช้เวลาในการเผาไหม้ทั้งหมด 74 นาที ให้ค่าความร้อนจากการเผาไหม้หรือจากการใช้งาน 643.01 แคลอรีต่อกรัม มีปริมาณเถ้า 31.44 เปอร์เซ็นต์ และมีค่าประสิทธิภาพการใช้งานเชิงความร้อน 34.62 เปอร์เซ็นต์
