sentences
บทความวิจัยนี้ได้นำเสนอการศึกษา ออกแบบ และพัฒนาระบบแจ้งเตือนระยะไกลเพื่อการซ่อมบำรุงไฟส่องสว่างถนนโดยใช้ลอร่า
โดยเก็บข้อมูลไฟส่องสว่างถนน
เพื่อวางแผนการซ่อมบำรุงไฟส่องสว่างถนน
ผู้วิจัยได้ใช้ทฤษฎีเส้นทางของดวงอาทิตย์ในการคำนวณเพื่อให้ได้เวลาการเก็บข้อมูลที่เหมาะสม
พบว่าช่วงเวลาที่เหมาะสมที่จะเก็บข้อมูลของไฟส่องสว่างถนนเป็นช่วงเวลาที่ใกล้เวลาทำงานของเจ้าหน้าที่มากที่สุด
และยังเป็นเวลาที่ไฟถนนยังทำงานอยู่นั่นก็คือช่วงเช้ามืดก่อนพระอาทิตย์ขึ้นประมาณ 1 ชั่วโมง
และผู้วิจัยได้ออกแบบระบบเพื่อเปรียบเทียบสมรรถนะของการซ่อมบำรุงด้วยเซนเซอร์ที่แตกต่างกัน ได้แก่ ระบบที่ใช้เซนเซอร์วัดค่าความเข้มแสง ระบบที่ใช้เซนเซอร์วัดค่ากระแสไฟฟ้า และระบบที่ใช้เซนเซอร์วัดค่าความเข้มแสงร่วมกับเซนเซอร์วัดค่ากระแสไฟฟ้า
โดยการทดสอบสมรรถนะการส่งข้อมูลของเซนเซอร์แต่ละระบบ จะทดลองกับหลอดไฟ 3 ประเภท ได้แก่ หลอดไฟปกติ หลอดไฟกระพริบ และหลอดไฟที่ชำรุด
แล้วนำการทดลองที่ได้มาเปรียบเทียบ ราคา การใช้พลังงานและความแม่นยำ พบว่า ระบบที่ใช้เซนเซอร์วัดค่าความเข้มแสง และระบบที่ใช้เซนเซอร์วัดค่ากระแสไฟฟ้า
อย่างใดอย่างนึงมีราคาถูกกว่าระบบที่ใช้เซนเซอร์สองตัวประมาณร้อยละ 50.79
แต่มีข้อเสียคือมีความแม่นยำของข้อมูลน้อยกว่าและใช้พลังงานมากกว่าระบบที่รวมทั้งสองเซนเซอร์ คือเซนเซอร์วัดค่าความเข้มแสงร่วมกับเซนเซอร์วัดค่ากระแสไฟฟ้า
ซึ่งจะประหยัดพลังงานได้มากกว่าร้อยละ 52.38
