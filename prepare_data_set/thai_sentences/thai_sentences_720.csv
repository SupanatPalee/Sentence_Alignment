sentences
งานวิจัยนี้นำเสนอแบบจำลองโปรแกรมเชิงเส้นตรงเพื่อใช้ในการตัดสินใจสั่งผลิตเพิ่มจากวัตถุดิบคงคลังส่วนเกิน ซึ่งเป็นการหาปริมาณที่สั่งผลิตเพิ่มและปริมาณที่สั่งซื้อวัตถุดิบอื่นเพิ่มสำหรับใช้ในการผลิต
ซึ่งกระบวนการนี้มีวัตถุประสงค์หลักเพื่อลดมูลค่าของวัตถุดิบคงคลังส่วนเกินที่จะถูกนำไปกำจัดในแต่ละเดือน
และก่อให้เกิดผลประโยชน์ต่อธุรกิจด้วย
งานวิจัยนี้เริ่มตั้งแต่การศึกษาข้อมูลที่เกี่ยวข้องกับการผลิตเพิ่มจากวัตถุดิบคงคลังส่วนเกินในปัจจุบัน
ขั้นตอนถัดมา ได้ออกแบบแบบจำลองโปรแกรมเชิงเส้นตรงเพื่อนำมาใช้ในการหาคำตอบของปัญหา
โดยตั้งสมการวัตถุประสงค์ให้เกิดต้นทุนโดยรวมน้อยที่สุดตามเป้าหมายของการตัดสินใจ
และกำหนดสมการเงื่อนไขที่สอดคล้องกับข้อจำกัดของกระบวนการที่มีวัตถุประสงค์หลัก คือ ลดมูลค่าวัตถุดิบคงคลังส่วนเกิน
และขั้นตอนสุดท้าย คือ การหาผลลัพธ์ของแบบจำลองบนโปรแกรมไพธอน
และทดสอบผลการดำเนินงานจากแบบจำลองด้วยข้อมูลในอดีตที่ผ่านมา
โดยที่ผลการดำเนินงานจะต้องมีมูลค่าวัตถุดิบคงคลังส่วนเกินที่ลดลงจากเดิม
ผลการทดสอบพบว่า เมื่อนำแบบจำลองโปรแกรมเชิงเส้นตรงมาประยุกต์ใช้ในการจัดสรรวัตถุดิบคงคลังส่วนเกิน ร่วมกับการสั่งซื้อวัตถุดิบเพิ่มสำหรับการผลิตเพิ่ม
จะลดมูลค่าวัตถุดิบคงคลังส่วนเกินได้โดยเฉลี่ย 25.05%
หรือคิดเป็นมูลค่าที่ลดลงได้เฉลี่ยประมาณ 236 พันดอลลาร์สหรัฐต่อเดือน
และยังก่อให้เกิดผลกำไรแก่ธุรกิจเป็นมูลค่าโดยเฉลี่ยต่อเดือนอยู่ที่ 179 พันดอลลาร์สหรัฐ
ถือว่าได้สร้างผลประโยชน์ให้แก่ธุรกิจได้ถึง 415 พันดอลลาร์สหรัฐ
