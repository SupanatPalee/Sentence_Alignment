sentences
ปัจจุบันมีวิธีการและโปรแกรมคอมพิวเตอร์ที่ใช้ในการจำลองกระบวนการต่าง ๆ ที่ซับซ้อนดังเช่นกระบวนการผลิตทางอุตสาหกรรมและกระบวนการก่อสร้าง
กรณีกระบวนการผลิตทางอุตสาหกรรม
โปรแกรมที่ให้ผลการจำลองสถานการณ์ที่เป็นที่ยอมรับโปรแกรมหนึ่งคือโปรแกรมอารีน่า
หากแต่อารีน่ายังไม่ได้รับการประยุกต์ใช้ในการจำลองกระบวนการก่อสร้างอย่างชัดเจน
ในขณะที่มีงานวิจัยหลายชิ้นแสดงการจำลองกระบวนการก่อสร้างโดยใช้โปรแกรมคอสมอสซิมมิวเลเตอร์
แต่ยังไม่มีงานวิจัยที่เปรียบเทียบผลที่ได้จากคอสมอสกับโปรแกรมที่ได้รับการพัฒนามาก่อนยาวนานอย่างอารีน่า
บทความนี้แสดงการประยุกต์ใช้อารีน่าในการจำลองกระบวนการก่อสร้างจริง 2 กระบวนการ
จากนั้นทำการเปรียบเทียบผลลัพธ์จากการจำลองสถานการณ์ดังกล่าวกับผลที่ได้จากการจำลองกระบวนเดียวกันของคอสมอส
จากการศึกษาพบว่าการจำลองสถานการณ์ด้วยโปรแกรมทั้งสองให้ผลลัพธ์ที่สอดคล้องกัน
แสดงว่าอารีน่าสามารถใช้ในการจำลองกระบวนการก่อสร้างได้
และแสดงด้วยว่าผลลัพธ์ที่ได้จากคอสมอสถูกต้องเมื่อเทียบกับผลที่ได้จากอารีน่า
งานวิจัยนี้ยังได้เปรียบเทียบวิธีการสร้างแบบจำลองด้วยโปรแกรมทั้งสองเพื่อให้เห็นความแตกต่างและความเหมาะสมของแต่ละโปรแกรมกรณีใช้ในการจำลองกระบวนการก่อสร้างด้วย
