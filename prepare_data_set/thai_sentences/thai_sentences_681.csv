sentences
บทความนี้เป็นการนำเสนอแบบจำลองทางคณิตศาสตร์ของระบบ ที่มีโหลดกำลังไฟฟ้าคงตัว ได้แก่ ชุดขับเคลื่อนมอเตอร์ไฟฟ้าซิงโครนัสแบบแม่เหล็กถาวรที่มีการควบคุมความเร็วรอบ และวงจรแปรผันแบบบัคก์ที่มีการควบคุมแรงดันไฟฟ้าเอาต์พุต
โดยโหลดกำลังไฟฟ้าคงตัวที่พิจารณาดังกล่าวจะเชื่อมต่อกับวงจรเรียงกระแสไฟฟ้าสามเฟส ผ่านวงจรกรองที่บัสแรงดันไฟฟ้ากระแสตรง
วิธีดีคิวและวิธีค่าเฉลี่ยปริภูมิสถานะจะนำมาใช้ในการหาผลวัตของแบบจำลองทางคณิตศาสตร์ที่ไม่ขึ้นอยู่กับเวลา
ซึ่งแบบจำลองที่ได้เหมาะสำหรับการวิเคราะห์เสถียรภาพของระบบ
อันเนื่องมาจากโหลดกำลังไฟฟ้าคงตัว
การจำลองสถานการณ์ของแบบจำลองเสมือนจริงด้วยโปรแกรม MATLAB  จะนำมาใช้ในการตรวจสอบความถูกต้องแบบจำลองที่ได้จากบทความนี้
โดยผลการตอบสนองที่ได้แสดงให้เห็นว่า แบบจำลองที่นำเสนอและแบบจำลองเสมือนจริงมีความสอดคล้องกัน
