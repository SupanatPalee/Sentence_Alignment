sentences
งานวิจัยนี้เป็นการออกแบบและสร้างรถเข็นส่งอาหารผู้ป่วยในโรงพยาบาลขับเคลื่อนด้วยมอเตอร์ไฟฟ้ากระแสตรง
การออกแบบสร้างรถเข็นมีขนาดความกว้าง 0.8 เมตร ยาวและสูง 1.2 เมตร
สามารถใส่ถาดอาหารได้จำนวน 32 ถาด
น้ำหนักรวมไม่เกิน 200 กิโลกรัม
โครงสร้างและตัวรถเข็นทำด้วยวัสดุสแตนเลส
ขับเคลื่อนด้วยมอเตอร์ไฟฟ้ากระแสตรงขนาดกำลังงาน 500 วัตต์ 24 โวลต์
การส่งถ่ายกำลังด้วยสายพานไทม์มิ่ง ดำเนินการสร้างและทดสอบทางราบและทางชัน 15 องศา ตามมาตรฐานทางลาดชัน
ผลการทดสอบรถเข็นส่งอาหารในโรงพยาบาลขับเคลื่อนด้วยมอเตอร์ไฟฟ้า สามารถขับเคลื่อนทางราบและขึ้นทางชันไม่น้อยกว่า 15 องศา ตามเส้นทางการขนส่งอาหารผู้ป่วยในโรงพยาบาลที่อัตราเร็วสูงสุด 2.88 กิโลเมตรต่อชั่วโมงได้เป็นอย่างดี
ระยะเวลาการใช้งานของแบตเตอรี่กรณีใช้งานต่อเนื่องเฉลี่ยเท่ากับ 2 ชั่วโมง
และกรณีใช้งานขนส่งอาหารตามเส้นทางการขนส่งอาหารในโรงพยาบาลเสริมงาม อำเภอเสริมงาม จังหวัดลำปาง ระยะทาง 660 เมตรต่อวัน
สามารถใช้งานได้ 5 วันต่อการชาร์จ 1 ครั้ง
กรณีแบตเตอรี่ใหม่
อายุการใช้งานโดยรวมของแบตเตอรี่โดยเฉลี่ยที่ยังคงมีประสิทธิภาพการใช้งานได้ดีอยู่ในช่วง 8 - 10 เดือน
