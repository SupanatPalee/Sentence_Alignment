sentences
การศึกษาการเพิ่มประสิทธิภาพการใช้พลังงานในฟาร์มสุกร มีวัตถุประสงค์เพื่อศึกษาศักยภาพการเพิ่มประสิทธิภาพการใช้พลังงานในฟาร์มสุกร
โดยใช้หลักการทางเศรษฐศาสตร์ในการวิเคราะห์ความคุ้มค่าของการลงทุนในมาตรการต่างๆ
ในการศึกษานี้จะใช้ข้อมูลการสำรวจฟาร์มสุกรจาก กรมพัฒนาพลังงานทดแทนและอนุรักษ์พลังงาน
จำนวนฟาร์มตัวอย่างทั้งสิ้น 33 ฟาร์ม
มีผลการศึกษาพบว่ามอเตอร์พัดลมมีสัดส่วนการใช้พลังงานมากที่สุดทำให้มีศักยภาพในการเพิ่มประสิทธิภาพการใช้พลังงานสูงสุด
ในการศึกษาได้แบ่งมาตรการการแก้ปัญหาออกเป็น 2 มาตรการ
มีผลการศึกษาทั้ง 2 มาตรการดังนี้
(1) มาตรการการเปลี่ยนมาใช้มอเตอร์ประสิทธิภาพสูง
ผู้ศึกษาได้คำนวณศักยภาพผลประหยัดที่เกิดขึ้นจากการเปลี่ยนอุปกรณ์มอเตอร์ไฟฟ้าแบบธรรมดาเป็นมอเตอร์ประสิทธิภาพสูง ตามตารางเปรียบเทียบประสิทธิภาพระหว่างมอเตอร์ธรรมดากับมอเตอร์ประสิทธิภาพสูง ได้ผลประหยัดเฉลี่ยอยู่ที่ ร้อยละ 7.6 ต่อปี
โดยผลประหยัดที่เกิดขึ้นจะมากหรือน้อยขึ้นอยู่กับจำนวนชั่วโมงในการทำงานต่อปี และภาระโหลดที่มอเตอร์ได้รับ
เมื่อวิเคราะห์ความคุ้มค่าในการลงทุนโดยอ้างอิงราคากลางของมอเตอร์ประสิทธิภาพสูง
พบว่าในระยะเวลา10 ปี ได้ผลลัพธ์คือ
ฟาร์มขนาดใหญ่และฟาร์มขนาดกลางมีความคุ้มค่าในการลงทุน
(2)
มาตรการการใช้ระบบปรับอากาศแบบระเหยอัตโนมัติ
ผู้ศึกษาได้คำนวณศักยภาพผลประหยัดที่เกิดขึ้นจากการติดตั้งระบบปรับอากาศแบบระเหยอัตโนมัติในฟาร์ม ได้ผลลัพธ์คือสามารถลดการใช้พลังงานของมอเตอร์ขับพัดลมได้ร้อยละ 20
เมื่อวิเคราะห์ความคุ้มค่าในการลงทุนโดยอ้างอิงราคากลางของระบบปรับอากาศแบบระเหยอัตโนมัติ
พบว่าในระยะเวลา 10 ปี ฟาร์มขนาดใหญ่มีความคุ้มค่าต่อการลงทุนทั้งหมด
ปัจจัยที่ส่งผลต่อความคุ้มค่าคือ กำลังขับรวมของมอเตอร์
