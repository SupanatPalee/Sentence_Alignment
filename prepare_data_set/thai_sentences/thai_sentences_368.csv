sentences
ในบทความวิจัยนี้นำเสนอการแจกแจงโลแม็กซ์-เรย์ลี่ตัดปลาย (TLRD) ซึ่งทำการตัดปลายทั้งสองด้าน
พร้อมนำเสนอคุณสมบัติทางสถิติบางประการ ได้แก่ ฟังก์ชันการรอดชีพ ฟังก์ชันพิบัติ โมเมนต์ ตลอดจนการประมาณค่าพารามิเตอร์
ในส่วนของระเบียบวิธีเชิงตัวเลขมีการศึกษาฟังก์ชันควอนไทล์
เพื่อใช้ในการสร้างตัวแปรสุ่มที่มีการแจกแจงตามแบบ TLRD
ซึ่งผลการศึกษาพบว่าค่าความคลาดเคลื่อนมาตรฐาน (SE) จากการประมาณค่าพารามิเตอร์จะลดลงเมื่อขนาดตัวอย่าง n เพิ่มขึ้น
ในส่วนของการศึกษาประสิทธิภาพของการแจกแจงที่พัฒนาขึ้นโดยการประยุกต์การแจกแจงดังกล่าวกับข้อมูลจริงที่เป็นข้อมูลช่วงชีวิตจำนวนห้าชุดซึ่งเป็นข้อมูลอายุการใช้งานของอุปกรณ์อิเล็กทรอนิกส์และข้อมูลทางการแพทย์
โดยเปรียบเทียบการทดสอบภาวะสารูปดีกับการแจกแจง   โลแม็กซ์-เรย์ลี่ (LRD) ซึ่งเป็นการแจกแจงต้นกำเนิด
ผลการศึกษาพบว่าการแจกแจงโลแม็กซ์-เรย์ลี่ตัดปลายเป็นการแจกแจงที่มีความสอดคล้องกับข้อมูลจริงทั้งห้าชุด
