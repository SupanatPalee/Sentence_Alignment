sentences
การเลือกสถานประกอบการเพื่อออกปฏิบัติงานสหกิจศึกษาของนักศึกษานั้นเป็นสิ่งสำคัญ
เพราะการปฏิบัติงานสหกิจศึกษานั้นถือได้ว่าเป็นการเข้าถึงแหล่งความรู้ประสบการณ์ด้านวิชาชีพก่อนจะก้าวไปสู่โลกแห่งความเป็นจริง
ดังนั้นนักศึกษาควรเลือกสถานประกอบการให้ตรงตามความต้องการของตนเอง
คณะผู้วิจัยได้ทำการประยุกต์ใช้กระบวนการลำดับชั้นเชิงวิเคราะห์  (Analysis Hierarch Process: AHP) สำหรับเป็นตัวช่วยในการตัดสินใจเลือกสถานประกอบการที่จะออกปฏิบัติงานสหกิจศึกษาของนักศึกษาให้มีประสิทธิภาพมากขึ้น
โดยพิจารณาปัจจัยที่ใช้สำหรับการเลือกสถานประกอบการทั้งหมด 4 ปัจจัย คือ ภูมิภาค สายงาน ประเภทธุรกิจ และสวัสดิการ
ผลลัพธ์ของผลการวิเคราะห์ AHP คือรายชื่อสถานประกอบการที่สอดคล้องกับความต้องการของนักศึกษา
การศึกษาใช้ข้อมูลของการออกปฏิบัติงานสหกิจศึกษาของ สาขาวิชาวิศวกรรมอุตสาหการ คณะวิศวกรรมศาสตร์ มหาวิทยาลัยเทคโนโลยีราชมงคลล้านนา ตาก จำนวน 36 คน
และมีสถานประกอบการที่ใช้ในการพิจารณาทั้งสิ้น 30 บริษัท
แยกออกเป็น 3 ประเภทธุรกิจ ได้แก่ ประเภทผลิตชิ้นส่วนยานยนต์ ผลิตชิ้นส่วนอิเล็กทรอนิคส์ และผลิตวัสดุวิศวกรรม
จากนั้นผู้วิจัยได้ดำเนินการสอบถามความพึงพอใจของนักศึกษาหลังจากที่นักศึกษาแต่ละคนทราบรายชื่อบริษัทตามการวิเคราะห์ AHP
พบว่า ร้อยละ 5.56 มีความพึงพอใจระดับปานกลาง
ร้อยละ 41.67 มีความพึงพอใจระดับมาก และ ร้อยละ 52.78 มีความพึงพอใจระดับมากที่สุด
