sentences
ขอบชะนางเป็นพืชล้มลุกที่มีสรรพคุณทางยาและมีฤทธิ์ทางชีวภาพในการต่อต้านจุลชีพและโดยเฉพาะการเป็นสารฆ่าแมลง
ดังนั้นงานวิจัยครั้งนี้จึงมุ่งศึกษาประสิทธิภาพในการใช้สารสกัดจากใบขอบชะนางในการควบคุมเพลี้ยแป้งสีชมพู
โดยสกัดด้วยเมทานอล
"ทำการทดสอบด้วยวิธีการฉีดพ่นที่ระดับความเข้มข้นที่แตกต่างกัน ได้แก่ 0 1,250 2,500 5,000 และ 10,000 มิลลิกรัมต่อลิตร"
ทำการทดลองแต่ละความเข้มข้น จำนวน 3 ซ้ำ
แต่ละซ้ำใช้เพลี้ยแป้ง 20 ตัว
โดยใช้ใบหม่อนเป็นอาหาร
ทำการทดสอบอัตราการตายของเพลี้ยแป้งภายหลังการฉีดพ่นที่ 12 24 36 และ 48 ชั่วโมง ตามลำดับ
"พบอัตราการตายของเพลี้ยแป้งสูงสุดที่ระดับความเข้มข้น 10,000  มิลลิกรัมต่อลิตร"
โดยทำให้เพลี้ยแป้งตายภายหลังการทดสอบที่ 48 ชั่วโมง ถึง 98.33% เป็นผลทำให้มีค่า LC50 เท่ากับ 987.86 มิลลิกรัมต่อลิตร
ทั้งนี้ยังพบอีกว่าระยะเวลาที่เพลี้ยแป้งสัมผัสสารสกัดนานขึ้นเป็นผลทำให้มีอัตราการตายเพิ่มขึ้นตามไปด้วย
จึงเป็นไปได้ว่าสามารถนำสารสกัดนี้ไปประยุกต์ใช้ในการฉีดพ่นควบคุมเพลี้ยแป้งในสภาพพื้นที่จริงได้
