sentences
งานศึกษาวิจัยในครั้งนี้มีวัตถุประสงค์เพื่อศึกษาเปรียบเทียบประสิทธิภาพของรูปแบบการพ่นน้ำยาเคลือบผิวแม่พิมพ์งานหล่อฉีดอลูมิเนียม สำหรับการผลิตก้ามเบรกรถจักรยานยนต์ จำนวน 6 cavity ที่ขึ้นรูปด้วยเครื่องฉีดอลูมิเนียมขนาด 125 ตัน
ซึ่งได้ดำเนินการวิจัยในรูปแบบเชิงทดลอง
โดยทำการทดลองพ่นน้ำยาเคลือบผิวแม่พิมพ์ด้วยรูปแบบการพ่นซึ่งถูกกำหนดเป็นตัวแปรอิสระ 3 รูปแบบ ได้แก่ รูปแบบดั้งเดิม รูปแบบตามตำแหน่งอุณหภูมิ และรูปแบบการเคลื่อนไหวแบบวงโค้งต่อเนื่องของมือ
เพื่อศึกษาประสิทธิภาพของรูปแบบการพ่นในแต่ละรูปแบบ
ผลการวิจัยพบว่ารูปแบบการพ่นน้ำยาเคลือบผิวแม่พิมพ์ที่มีประสิทธิภาพที่สุดนั้นคือ รูปแบบการเคลื่อนไหวแบบวงโค้งต่อเนื่องของมือ
ซึ่งส่งผลให้ไม่เกิดชิ้นงานที่มีลักษณะความไม่สมบูรณ์เกิดขึ้น
และใช้ปริมาณน้ำยาเคลือบผิวแม่พิมพ์โดยเฉลี่ยเท่ากับ 84.66 มิลลิลิตรต่อหนึ่งรอบการผลิต
ซึ่งผลจากการศึกษาวิจัยในครั้งนี้สามารถนำผลดังกล่าวไปปรับใช้หรือกำหนดเป็นรูปแบบมาตรฐานในการพ่นน้ำยาเคลือบผิวแม่พิมพ์เพื่อเพิ่มประสิทธิภาพในการทำงานให้สูงขึ้นต่อไป
