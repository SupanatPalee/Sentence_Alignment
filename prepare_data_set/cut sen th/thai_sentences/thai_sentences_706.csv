sentences
การวิเคราะห์แนวโน้มปริมาณน้ำหลากสูงสุดของลุ่มน้ำหลักในประเทศไทย มีวัตถุประสงค์เพื่อศึกษาแนวโน้มของปริมาณน้ำหลากสูงสุดใน 25 ลุ่มน้ำหลักของประเทศไทย
โดยใช้ข้อมูลปริมาณน้ำหลากสูงสุดรายปี จากสถานีวัดน้ำท่าของกรมชลประทาน ที่มีการบันทึกข้อมูลต่อเนื่องไม่น้อยกว่า 10 ปี จำนวน 447 สถานี
โดยใช้แบบจำลอง TREND ในการวิเคราะห์
และใช้การทดสอบแนวโน้ม จำนวน 3 วิธี
ประกอบด้วยวิธี Linear Regression วิธี Spearman's Rho และวิธี Mann-Kendall
โดยพิจารณาใช้ระดับนัยสำคัญที่ p < 0.01  p < 0.05 และ p < 0.10
ผลการทดสอบแนวโน้มโดยวิธี Mann-Kendall ใน 25 ลุ่มน้ำหลักของประเทศไทย พบว่า ไม่มีนัยสำคัญ จำนวน 305 สถานี
และมีนัยสำคัญ จำนวน 142 สถานี แบ่งออกเป็น มีแนวโน้มที่เพิ่มขึ้น จำนวน 61 สถานี
และมีแนวโน้มที่ลดลง จำนวน 81 สถานี
ผลการทดสอบแนวโน้มโดยวิธี Spearman’s Rho พบว่า ไม่มีนัยสำคัญ จำนวน 302 สถานี
และมีนัยสำคัญ จำนวน 145 สถานี แบ่งออกเป็น มีแนวโน้มที่เพิ่มขึ้น จำนวน 65 สถานี
และมีแนวโน้มที่ลดลง จำนวน 80 สถานี
ผลการทดสอบแนวโน้มโดยวิธี Linear Regression พบว่า ไม่มีนัยสำคัญ จำนวน 360 สถานี
และมีนัยสำคัญ จำนวน 87 สถานี แบ่งออกเป็น มีแนวโน้มที่เพิ่มขึ้น จำนวน 39 สถานี
และมีแนวโน้มที่ลดลง จำนวน 48 สถานี
นอกจากนี้ งานวิจัยแสดงให้เห็นว่า ลุ่มน้ำหลักในประเทศไทยที่พบแนวโน้มปริมาณน้ำหลากสูงสุดที่เพิ่มขึ้น มีจำนวน 8 ลุ่มน้ำ
ลุ่มน้ำที่พบแนวโน้มปริมาณน้ำหลากสูงสุดที่ลดลง มีจำนวน 11 ลุ่มน้ำ
และลุ่มน้ำที่พบสถานีวัดน้ำท่าที่แสดงแนวโน้มปริมาณน้ำหลากสูงสุดเพิ่มขึ้นและลดลงมีจำนวนที่เท่ากัน มีจำนวน 3 ลุ่มน้ำ
ในขณะที่มีลุ่มน้ำ ที่สถานีวัดน้ำท่าทั้งหมดในลุ่มน้ำไม่แสดงค่าแนวโน้มที่ชัดเจนอย่างมีนัยสำคัญทางสถิติ มีจำนวน 3 ลุ่มน้ำ
