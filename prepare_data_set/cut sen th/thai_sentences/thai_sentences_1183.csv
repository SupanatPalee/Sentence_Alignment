sentences
ตลาดสดในปัจจุบันเป็นแหล่งซื้อขายและแลกเปลี่ยนสินค้าที่มีความสำคัญต่อผู้รับและผู้ใช้บริการในประเทศไทย
ทั้งนี้พบว่าตลาดสดส่วนมากมีปัญหาในด้านความปลอดภัยของอาหาร ด้านสุขาภิบาลสิ่งแวดล้อม และด้านการจัดการวางแผนผังตลาด
เนื่องจากมีความซับซ้อนในการบริหารจัดการหรือการจัดระเบียบต่าง ๆ
อย่างไรก็ตาม ไม่พบงานวิจัยที่ทำการวิเคราะห์รูปแบบการวางแผนผังตลาดสดโดยใช้รูปแบบจำลองมอนติคาโลมาก่อน
ในงานวิจัยนี้เป็นการศึกษาสองปัญหาหลักๆ
โดยใช้กรณีศึกษาของตลาดเทศบาลนาเยีย จังหวัดอุบลราชธานี
คือ
1) ศึกษาสภาพการณ์ปัจจุบันของตลาดโดยวิเคราะห์ข้อมูลความพึงพอใจเกี่ยวกับปัจจัยที่เกี่ยวข้องของจากผู้ใช้บริการและผู้ประกอบการของตลาดสดโดยใช้เทคนิคการวิจัยแบบผสม
และ 2) วิเคราะห์รูปแบบการวางผังตลาดสดจากเงื่อนไขการจัดพื้นที่ของตลาดสดแบบต่างๆ
เพื่อให้สอดคล้องกับความต้องการของผู้มีส่วนได้ส่วนเสียของตลาดสด
โดยใช้เทคนิคแบบจำลองมอนติคาโลในการวิเคราะห์ประสิทธิภาพการวางผังตลาดสดและเทคนิคการนับของบอร์ดาในการวิเคราะห์รูปแบบผังตลาดสดที่ดีที่สุด
ผลการวิเคราะห์พบว่ารูปแบบการจัดวางแผนผังของตลาดสดโดยใช้การอ้างอิงจากการการวิเคราะห์พฤติกรรมผู้บริโภคเป็นทางเลือกที่เหมาะสมที่สุดสำหรับตลาดเทศบาลนาเยีย
