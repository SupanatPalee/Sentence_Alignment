sentences
งานวิจัยนี้ได้ศึกษาประสิทธิภาพการกำจัดฝุ่นละอองด้วยอุปกรณ์ดักจับฝุ่นชนิดสครับเบอร์แบบเปียกที่เหมาะสมสำหรับโรงสีข้าวชุมชนบ้านกาดเมฆ ตำบลชมพู อำเภอเมือง จังหวัดลำปาง
เพื่อช่วยลดปัญหาฝุ่นละอองที่ฟุ้งกระจายในอากาศซึ่งเป็นปัญหามลพิษทางอากาศในเขตพื้นที่ชุมชน
โดยทำการศึกษาค่าความหนาแน่นของฝุ่นละอองจากการสีข้าวของโรงสีข้าวชุมชน
ผลการศึกษาค่าความหนาแน่นของฝุ่นละอองจากการสีข้าวของโรงสีข้าวชุมชนพบว่าค่าความหนาแน่นฝุ่นละอองขณะเดินระบบ  สีข้าวมีค่า 1.12 mg/m3 เกินค่ามาตรฐาน
ซึ่งค่ามาตรฐานฝุ่นละออง ณ จุดปล่อยกำหนดไว้ไม่เกิน 0.10 mg/m3 ความเร็วลมในท่อระบายอากาศเสีย อัตราการไหลของน้ำที่เหมาะสมต่ออัตราการไหล ของอากาศ
รวมทั้งทำการออกแบบตัวกลางดูดซึมชนิด Ceramic berl saddle
นำข้อมูลที่ได้มาทำการออกแบบ สครับเบอร์แบบเปียกด้วยโปรแกรมสำเร็จรูป Scrubber design สครับเบอร์แบบเปียกที่ออกแบบมีพื้นที่หน้าตัดของตัวถังเท่ากับ 0.25 m2 และความยาว 1.5 m
ตัวกลางดูดซึมชนิด Ceramic berl saddle ทำจากดินเบาเผาที่อุณหภูมิ 900 องศาเซลเซียส มีประสิทธิภาพในการดูดซึมน้ำและฝุ่นดีที่สุด
สามารถลดปริมาณฝุ่นละอองที่เกิดจากระบวนการ สีข้าวของโรงสีข้าวชุมชนได้ถึง ร้อยละ 91 ที่ระดับแรงดันของน้ำสเปรย์ 0.30 bar
