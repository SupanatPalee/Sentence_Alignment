sentences
ปัจจุบันภัยคุกคามทางไซเบอร์ได้ส่งผลกระทบเป็นวงกว้างต่อหน่วยงานด้านความมั่นคงของประเทศ
จึงมีความจำเป็นอย่างยิ่งที่จะต้องมีระบบตรวจหาการบุกรุกทางไซเบอร์
หนึ่งในปัจจัยที่ส่งผลต่อประสิทธิภาพของการตรวจหาการบุกรุก
คือ ต้องมีการรวบรวมข้อมูลภัยคุกคามทางไซเบอร์หรือมีชุดข้อมูลภัยคุกคามทางไซเบอร์ภายในหน่วยงานสำหรับใช้ในการฝึกสอน และพัฒนาโมเดลภัยคุกคามและการตรวจหาการบุกรุกทางไซเบอร์
ดังนั้น งานวิจัยนี้จึงมีวัตถุประสงค์เพื่อทำการศึกษา รวบรวม และ วิเคราะห์ภัยคุกคามทางไซเบอร์ภายในกองทัพอากาศ
และพัฒนาโมเดลภัยคุกคามทางไซเบอร์โดยใช้เทคนิคการเรียนรู้ของเครื่อง
จากนั้นจึงทำการประเมินโมเดลเพื่อหาค่าความแม่นที่มีต่อการตรวจหาภัยคุกคามทางไซเบอร์ภายในกองทัพอากาศ
โดยใช้เครื่องมือที่ชื่อ RapidMiner Studio ในการวิเคราะห์
"ทั้งนี้ ผู้วิจัยได้ใช้ 5 โมเดล ได้แก่ Naïve Bayes, Decision Tree, Random Forest, Gradient Boosted Trees และ Support Vector Machines ผู้วิจัยใช้ชุดข้อมูลภัยคุกคามทางไซเบอร์ภายในกองทัพอากาศซึ่งประกอบด้วยการโจมตีภายในเครือข่ายของกองทัพอากาศ ซึ่งมีภัยคุกคามหลักจากมัลแวร์ (malware) หรือซอฟต์แวร์ประสงค์ร้าย จำนวน 7 ประเภท รวมการโจมตีทั้งสิ้น 38,641 ข้อมูล"
โดยข้อมูลดังกล่าวเป็นข้อมูลการจราจรทางคอมพิวเตอร์ (traffic log) ซึ่งใช้เป็นข้อมูลนำเข้าในการฝึกสอนโมเดล
เมื่อทำการทดลองและเปรียบเทียบผลการวิเคราะห์โมเดลทั้งหมดแล้วจึงทำการคัดเลือกโมเดล Naïve Bayes และ Random Forest นำมาประกอบกันเพื่อปรับปรุงโมเดลให้มีประสิทธิภาพมากขึ้น
ซึ่งพบว่าโมเดลแบบผสมนี้ ให้ค่าความแม่นมากถึงร้อยละ 98.01 ค่าความเที่ยงร้อยละ 96.07 ค่าความระลึกร้อยละ 98.17 และค่าเฉลี่ย F1 ร้อยละ 97.04
