sentences
บทความนี้ได้นำเสนอการพัฒนาการสอนเสริมส่วนปฏิบัติการในรายวิชาระบบสมองกลฝังตัวสำหรับวิศวกรรมเมคคาทรอนิกส์และออโตเม-ชัน มหาวิทยาลัยเทคโนโลยีมหานคร
แบบนวัตกรรมเป็นฐานผ่านโครงงานขนาดเล็ก ที่สามารถนำไปใช้งานให้เกิดประโยชน์ได้จริงในชุมชน
โดยผู้สอนได้ตั้งหัวข้อปัญหาจากชุมชน
และให้นักศึกษาแบ่งกลุ่ม ระดมความคิดสร้างสรรค์ ออกแบบ
และจัดทำงบประมาณ
เพื่อจัดทำเป็นนวัตกรรมที่นำไปใช้งานจริงที่บริเวณหน้าร้าน M-Shop โรงเรียนพระมารดานิจจานุเคราะห์
และได้สำรวจความพึงพอใจในการใช้ประโยชน์กับนักเรียนจำนวน 45 คน
พบว่า นักเรียนเห็นว่านวัตกรรมนี้มีประโยชน์และสามารถให้ความรู้ได้จริง คิดเป็นร้อยละ 100
และจากโครงการนี้ส่งผลให้นักเรียนมีความสนใจในระบบสมองกลฝังตัวและอยากเรียนเพื่อให้ได้รับความรู้ คิดเป็นร้อยละ 75.56
ในการพัฒนาการเรียนการสอนผู้สอนได้แบ่งกลุ่มการสอนออกเป็น 2 กลุ่มเปรียบเทียบกันระหว่างกลุ่ม A ใช้การเรียนการสอนแบบใส่ความรู้เป็นฐานการเรียนรู้ กับ กลุ่ม B ที่ใช้การเรียนการสอนแบบนวัตกรรมเป็นฐานผ่านโครงงานวิศวกรรมขนาดเล็ก
โดยมุ่งพัฒนาทักษะด้าน Hard Skills และ Soft Skills แก่ผู้เรียนเป็นหลัก
ส่งผลให้ผู้เรียนมีผลการประเมินทักษะด้านปัญญา 78.3% และทักษะด้านอารมณ์และสังคม 91.16%
ส่งผลให้เกิดการพัฒนาผู้เรียนเป็นไปตามกรอบมาตรฐานคุณวุฒิครบทุกด้าน
ส่วนการเรียนการสอนแบบดั้งเดิมนั้นมีผลการประเมินทักษะด้านปัญญา 33.3% และทักษะด้านอารมณ์และสังคม 45%
ส่งผลให้เกิดการพัฒนาผู้เรียนตามกรอบมาตรฐานคุณวุฒิไม่ครบทุกด้าน
โดยแบบ A
จะมุ่งเน้นพัฒนาทักษะด้านปัญญามากเกินไปจนทำให้ผู้เรียนไม่มีส่วนร่วมและมีผลลัพธ์การเรียนรู้ไม่ผ่านเกณฑ์
