sentences
การรุกล้ำของน้ำทะเลสู่แหล่งน้ำใต้ดินเป็นปัญหาสำคัญที่จะนำมาซึ่งการขาดแคลนน้ำจืดในอนาคต
วัตถุประสงค์หลักสำหรับงานวิจัยนี้เพื่อประเมินปัญหาการรุกล้ำของน้ำทะเลสู่แหล่งน้ำใต้ดินในพื้นที่ชายฝั่งของเกาะภูเก็ต
แผนที่แสดงการรุกล้ำของน้ำทะเลสำหรับเกาะภูเก็ตจะถูกสร้างขึ้นจากการวิเคราะห์ข้อมูลทางเคมีของน้ำใต้ดินที่ได้จากการบ่อน้ำใต้ดินที่ขุดขึ้นเพื่อผลิตน้ำใต้ดินสำหรับอุปโภคและบริโภค
ความเข้มข้นของสารคลอไรด์และปริมาณของของแข็งที่แขวนลอยหรือละลายอยู่ในน้ำใต้ดินจะถูกใช้นำมาวิเคราะห์เป็นตัวแปรสำคัญสำหรับการประเมินการรุกล้ำของน้ำทะเล
ความสัมพันธ์ระหว่างค่าเฉลี่ยของสารคลอไรด์และปริมาณของของแข็งที่แขวนลอยหรือละลายอยู่ในน้ำใต้ดินใน 8 ตำบลพื้นที่ศึกษาชายฝั่งของเกาะภูเก็ต (ตำบลฉลอง ตำบลราไวย์ ตำบลกะรน ตำบลกมลา ตำบลไม้ขาว ตำบลเชิงทะเล ตำบลศรีสุนทร และตำบลเทพกษัตรี) จะถูกวิเคราะห์เพื่อประเมินปัญหาการรุกล้ำของน้ำทะเลสู่แหล่งน้ำใต้ดิน
"แผนที่แสดงการรุกล้ำของน้ำทะเลที่ถูกสร้างขึ้นจะสามารถระบุพื้นที่ความเสี่ยงต่อปัญหาการรุกล้ำของน้ำทะเล (พื้นที่ที่มีสารคลอไรด์มากกว่า 600 มิลลิกรัมต่อลิตรและปริมาณของของแข็งที่แขวนลอยหรือละลายอยู่ในน้ำใต้ดินมากกว่า 1,500 มิลลิกรัมต่อลิตร)"
แผนที่การรุกล้ำของน้ำทะเลของเกาะภูเก็ตถูกสร้างด้วยวิธีการทางระบบสารสนเทศภูมิศาสตร์โดยมีข้อมูลการใช้น้ำใต้ดินและค่าสัมประสิทธิ์ของการไหลเป็นตัวแปรเสริม
แผนที่แสดงให้เห็นว่าพื้นที่ชายฝั่งของตำบลไม้ขาวเป็นพื้นที่ที่มีความเสี่ยงสูงสำหรับการเผชิญปัญหาการรุกล้ำของน้ำทะเล
ขณะที่ชายฝั่งพื้นที่ตำบลกมลา ตำบลราไวย์ และตำบลฉลอง เป็นพื้นที่เสี่ยงปานกลาง
ส่วนพื้นที่ศึกษาที่เหลือเป็นพื้นที่มีความเสี่ยงต่ำหรือยังไม่พบปัญหาการรุกล้ำของน้ำทะเลของเกาะภูเก็ต
