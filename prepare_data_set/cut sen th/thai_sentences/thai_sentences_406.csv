sentences
งานวิจัยนี้มีวัตถุประสงค์เพื่อคัดแยกแอคติโนมัยสีทที่สร้างสารสีจากดินที่ปลูกทุเรียนภูเขาไฟ และการย้อมติดสีเส้นใยของสารสกัดสีที่ได้
โดยคัดแยกแอคติโนมัยสีทจากดินของสวนทุเรียนภูเขาไฟ ตำบลพราน อำเภอขุนหาญ จังหวัดศรีสะเกษ ด้วยการเพาะเลี้ยงบนอาหาร sodium caseinate agar
พบแอคติโนมัยสีท 27 ไอโซเลท ที่สร้างสีเส้นใยฝังในอาหารแข็ง
โดยแบ่งเป็น 4 กลุ่มสี คือ สีขาว สีน้ำตาล สีเหลือง และสีชมพู
จากนั้นเพาะเลี้ยงบนปลายข้าวในสภาวะการหมักแบบแข็ง เป็นเวลา 5-7 วัน
เพื่อให้แอคติโนมัยสีทสร้างสารสีบนปลายข้าว
นำปลายข้าวที่ได้มาอบแห้งและบดให้ละเอียด
แล้วสกัดสีย้อมด้วยเอทานอลความเข้มข้น 70%
พบว่าได้สีย้อม 2 กลุ่มสี คือสีชมพูและสีเหลือง
เมื่อนำสีที่สกัดได้ไปย้อมเส้นใยฝ้าย
"พบว่าสีย้อมที่ได้จากแอคติโนมัยสีทจำนวน 4 ไอโซเลท สามารถย้อมติดเส้นใยฝ้ายได้ คือไอโซเลท ALD1, ALD15 และ ALD19 ย้อมติดสีชมพู"
ส่วนไอโซเลท ALD27 ย้อมติดสีเหลือง
จากการศึกษาทางสัณฐานวิทยาและคุณสมบัติทางชีวเคมี
พบว่าเชื้อทั้ง 4 ไอโซเลท จัดอยู่ในจีนัส Streptomyces อย่างไรก็ตามต้องมีการศึกษาการย้อมติดสีและความคงทนของสีเพิ่มเติม
เพื่อหาสภาวะที่เหมาะสมสำหรับการนำไปประยุกต์ใช้ในอุตสาหกรรมสีย้อมต่อไป
