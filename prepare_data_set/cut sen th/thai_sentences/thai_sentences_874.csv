sentences
การวิจัยครั้งนี้มีวัตถุประสงค์เพื่อพัฒนารูปแบบการนิเทศการจัดการเรียนการสอนเพื่อผลิตและพัฒนากำลังคนอาชีวศึกษาสมรรถนะสูงของวิทยาลัยเทคนิคภูเก็ต
และเพื่อศึกษาความคิดเห็นของผู้ที่เกี่ยวข้องที่มีต่อรูปแบบการนิเทศการจัดการเรียนการสอนเพื่อผลิตและพัฒนากำลังคนอาชีวศึกษาสมรรถนะสูง ของวิทยาลัยเทคนิคภูเก็ต
การดำเนินการวิจัย  เริ่มจากการศึกษาองค์ประกอบของการจัดการนิเทศ
ร่างเป็นรูปแบบการนิเทศการจัดการเรียนการสอนเพื่อผลิตและพัฒนากำลังคนอาชีวศึกษาสมรรถนะสูงของวิทยาลัยเทคนิคภูเก็ต
นำเสนอผู้เกี่ยวข้องกับการดำเนินการตามรูปแบบการนิเทศการสอนเพื่อผลิตและพัฒนากำลังคนอาชีวศึกษาสมรรถนะสูงของวิทยาลัยเทคนิคภูเก็ต
โดยเลือกแบบเจาะจง (Purposive Sampling) จากผู้อำนวยการสถานศึกษา รองผู้อำนวยการ หัวหน้างานพัฒนาหลักสูตรการเรียนการสอน จากสถานศึกษา 4 แห่ง และ ผู้จัดการศูนย์บริการและครูฝึก จากสถานประกอบการ 2 แห่ง รวม 24 ท่าน
โดยใช้แบบสอบถามเป็นแบบประมาณค่า 5 ระดับ
ผลการวิจัย
พบว่า
ในภาพรวมผู้ที่เกี่ยวข้องเห็นด้วยมากที่สุดกับรูปแบบการนิเทศการจัดการเรียนการสอนเพื่อผลิตและพัฒนากำลังคนอาชีวศึกษาสมรรถนะสูงของวิทยาลัยเทคนิคภูเก็ต
โดยเห็นด้วยสูงสุด กับการกำหนดคุณสมบัติครูนิเทศก์และการสรุปและรายงานผลการนิเทศ  การแต่งตั้งกรรมการดำเนินการ และ การพัฒนาศักยภาพครูนิเทศก์ และการปฏิบัติการนิเทศ ตามลำดับ
และผู้เกี่ยวข้องได้เสนอแนะความคิดเห็นเพิ่มเติม ให้คณะกรรมการนิเทศการจัดการเรียนการสอนเพื่อผลิตและพัฒนากำลังคนอาชีวศึกษาสมรรถนะสูงของวิทยาลัยเทคนิคภูเก็ต ทำการพัฒนาหลักสูตรการพัฒนาศักยภาพครูผู้สอนเพื่อพัฒนาศักยภาพครูผู้สอนเกี่ยวกับการจัดการเรียนการสอน
จึงสรุปได้ว่ารูปแบบการนิเทศการจัดการเรียนการสอนเพื่อผลิตและพัฒนากำลังคนอาชีวศึกษาสมรรถนะสูงของวิทยาลัยเทคนิคภูเก็ต ที่พัฒนาขึ้นสามารถใช้เป็นแนวทางในการจัดการนิเทศการจัดการเรียนการสอนเพื่อผลิตและพัฒนากำลังคนอาชีวศึกษาสมรรถนะสูง ในสถานศึกษาด้านอาชีวศึกษาได้
