sentences
งานวิจัยนี้มีวัตถุประสงค์เพื่อศึกษาคุณสมบัติการยุบอัดตัวคายน้ำ ของชั้นดินเหนียวอ่อนที่ถูกปรับปรุงด้วยเสาเข็มดินซีเมนต์แบบไม่หยั่งลึกร่วมกับแผ่นพื้นดินซีเมนต์ด้วยการทดสอบแบบจำลองในห้องปฏิบัติการ
แบบจำลองรูปทรงกระบอกที่มีขนาดเส้นผ่านศูนย์กลางเท่ากับ 0.45 เมตร สูงเท่ากับ 0.8 เมตร
ถูกนำเป็นแบบจำลองการทดสอบ
ทำการทดสอบ 4 กรณีศึกษาเพื่อศึกษาถึงผลกระทบของความหนาแผ่นพื้นและค่ากำลังรับแรงเฉือนแบบไม่ระบายน้ำของแผ่นพื้น
ส่วนค่าพารามิเตอร์ได้แก่ อัตราส่วนการปรับปรุงพื้นที่ อัตราส่วนการปรับปรุงความลึก และน้ำหนักกระทำ ถูกกำหนดให้คงที่
ดินที่นำมาทำชั้นดินเหนียวเพื่อศึกษาคุณสมบัติได้แก่ ดินเหนียวกรุงเทพ
จากผลการทดสอบพบว่า การเพิ่มขึ้นของความหนาแผ่นพื้นดินซีเมนต์ทำให้ลดค่าการทรุดตัวของชั้นดินอย่างมีนัยสำคัญ
ค่ากำลังรับแรงเฉือนแบบไม่ระบายน้ำของแผ่นพื้นไม่มีผลต่อคุณสมบัติการยุบอัดตัวคายน้ำ
จากนั้นนำสูตรที่มีอยู่ของ Pongsivasathit และคณะ. มาประยุกต์ใช้กับทั้ง 4 กรณีศึกษาเพื่อหาค่าการทรุดตัวสุดท้าย
นำผลลัพธ์ที่ได้จากการคำนวณมาเปรียบเทียบกับผลทดสอบ
พบว่า สูตรดังกล่าวให้ค่าการทรุดตัวเกินกว่าค่าที่วัดได้มากขึ้นเมื่อแผ่นพื้นดินซีเมนต์มีความหนาเพิ่มขึ้น
