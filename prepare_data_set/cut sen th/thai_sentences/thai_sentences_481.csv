sentences
การวิจัยนี้มีวัตถุประสงค์เพื่อศึกษาพฤติกรรมการรับกำลังของชิ้นส่วนประกอบสำเร็จรูปคาน-พื้นด้วยวัสดุผสมระหว่างไม้และคอนกรีตเสริมเหล็ก
และพัฒนาชิ้นส่วนให้เหมาะสมกับการก่อสร้างยิ่งขึ้น
โดยตัวอย่างเป็นคานรูปตัวทีประกอบจากไม้ยางนาและคอนกรีตเสริมเหล็กที่แตกต่างกัน 4 รูปแบบ ได้แก่ รูปแบบที่ 1 คานตัวทีคอนกรีตเสริมเหล็ก (TB-RC) รูปแบบที่ 2 คานตัวทีวัสดุผสมระหว่างไม้และคอนกรีตเสริมเหล็กจุดต่อตอกตะปู (TB-C-N) รูปแบบที่ 3 คานตัวทีวัสดุผสมระหว่างไม้และคอนกรีตเสริมเหล็กจุดต่อเซาะร่องตอกตะปู (TB-C-GN) และรูปแบบที่ 4 คานตัวทีวัสดุผสมระหว่างไม้และคอนกรีตเสริมเหล็กจุดต่อเซาะร่องตอกวงแหวน (TB-C-GR)
การทดสอบกระทำภายในห้องปฏิบัติการโดยทดสอบการดัดของคานรูปตัวทีด้วยการทดสอบแบบ 4 จุด
เปรียบเทียบผลกับคานตัวทีคอนกรีตเสริมเหล็ก
"ผลการศึกษาพบว่าประสิทธิภาพกำลังต้านทานโมเมนต์เทียบกับ TB-RC ที่ระยะการแอ่นตัวที่ L/240 (10 มิลลิเมตร) เท่ากับร้อยละ 6.20, 31.79 และ 42.47 และที่ระยะการแอ่นตัวที่ L/120 (20 มิลลิเมตร) เท่ากับร้อยละ 28.87, 51.76 และ 86.76 สำหรับคาน TB-C-N TB-C-GN และ TB-C-GR ตามลำดับ ซึ่งมีค่าใกล้เคียงกันระหว่าง TB-C-GN และ TB-C-GR และสูงกว่า TB-C-N หลายเท่า"
และยังพบว่าค่าความเครียดที่ตำแหน่งต่าง ๆ ของหน้าตัดคานตลอดทั้งความลึกยังคงเป็นเส้นตรงทั้งก่อนและหลังการรับแรง
