sentences
บทความนี้นำเสนอการผลิตไฟฟ้าด้วยพลังงานลมจากระบบระบายอากาศของโรงเรือนที่มีการทำความเย็นแบบระเหยน้ำ
โดยอาศัยระบบกังหันลมผลิตไฟฟ้า
พลังงานเอาต์พุตของกังหันลมที่สกัดได้จากพลังงานลมโดยทั่วไปขึ้นอยู่กับความเร็วลมและมีความไม่เป็นเชิงเส้น
ในแต่ละความเร็วลมจะมีจุดการทำงานที่มีค่ากำลังสูงสุดเพียงตำแหน่งเดียวเท่านั้น
ด้วยเหตุนี้จึงจำเป็นต้องอาศัยระบบควบคุมตามรอยกำลังสูงสุด
ขั้นตอนวิธีการที่นำเสนอจะแสดงให้เห็นว่าสามารถดึงกำลังสูงสุดจากระบบกังหันลมผลิตไฟฟ้าได้
การดำเนินงานวิจัยในเบื้องต้นเป็นการศึกษาและการจำลองสถานการณ์ระบบกังหันลมผลิตไฟฟ้าที่มีการตามรอยกำลังสูงสุด
รวมถึงการพัฒนาและปรับปรุงระบบควบคุมตามรอยกำลังสูงสุดให้มีประสิทธิภาพสะดวกต่อการนำไปใช้งาน
ผลการทดสอบจากชุดต้นแบบแสดงให้เห็นถึงประสิทธิภาพการผลิตไฟฟ้าที่ได้นำเสนอโดยใช้ลมจากระบบระบายอากาศของโรงเรือนที่มีการทำความเย็นแบบระเหยน้ำ
