sentences
งานวิจัยนี้ได้นำเสนอวิธีการขจัดสัญญาณรบกวนแบบซอลท์แอนด์เปปเปอร์
โดยเป็นการเริ่มนำเอาระบบการเรียนรู้แบบเชิงลึกมาประยุกต์ใช้กับวิธีการขจัดสัญญาณรบกวน
โดยประกอบด้วย 2 ขั้นตอน ขั้นตอนแรกคือ การฝึกสอนให้กับระบบการเรียนรู้แบบเชิงลึกให้สามารถระบุระดับความหนาแน่นของสัญญาณรบกวนภายในภาพ
ส่วนขั้นตอนที่สองคือ ขั้นตอนของการขจัดสัญญาณรบกวน โดยการปรับปรุงวิธีการเอดับเบิลยูเอ็มเอฟ (AWMF)
โดยการใช้ระบบการเรียนรู้แบบเชิงลึกในการกำหนดขนาดหน้าต่างย่อย
เพื่อใช้ในวิธีการขจัดสัญญาณรบกวน
จากผลการทดลองพบว่าวิธีการปรับปรุงเอดับเบิลยูเอ็มเอฟสามารถให้ประสิทธิภาพที่ดี ที่ระดับความหนาแน่นสัญญาณรบกวนที่สูงและใช้เวลาในการประมวลน้อยกว่าวิธีการเดิม
