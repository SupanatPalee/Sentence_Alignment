sentences
งานวิจัยนี้มีวัตถุประสงค์เพื่อออกแบบและพัฒนาผลิตภัณฑ์ของประดับตกแต่งจากกระจูดประเภทหมวก
โดยการประยุกต์ใช้เทคนิควิศวกรรมคันเซร่วมกับแบบจำลองคาโนเพื่อการพัฒนาผลิตภัณฑ์ในการส่งเสริมด้านการท่องเที่ยวในลุ่มน้ำทะเลสาบสงขลา
ซึ่งเริ่มจากการประยุกต์ใช้วิศวกรรมคันเซในการสร้างแบบสอบถามเพื่อสำรวจและคัดเลือกคำแสดงความรู้สึกหรือคำคันเซของลูกค้าที่มีต่อผลิตภัณฑ์
จากนั้นประยุกต์ใช้แบบจำลองคาโนในการสร้างแบบสอบถามเพื่อสำรวจและวิเคราะห์หาค่าสัมประสิทธิ์ความพึงพอใจและความไม่พึงพอใจของคุณลักษณะผลิตภัณฑ์
โดยคุณลักษณะผลิตภัณฑ์ที่ผ่านเกณฑ์สามารถนำมาเป็นองค์ประกอบในการออกแบบผลิตภัณฑ์
หลังจากนั้นได้ประยุกต์ใช้วิศวกรรมคันเซอีกครั้งเพื่อสำรวจอารมณ์ ความรู้สึก และความต้องการของลูกค้าทั้งด้านความรู้สึกและด้านคุณลักษณะผลิตภัณฑ์ที่มีต่อภาพตัวแทนผลิตภัณฑ์ไปใช้ในการออกแบบผลิตภัณฑ์รูปแบบใหม่
ซึ่งแบบสอบถามที่ใช้ในการสำรวจข้อมูลเป็นแบบลิเคิร์ต
จากนั้นนำข้อมูลที่ได้จากการสำรวจมาวิเคราะห์ด้วยวิธีการวิเคราะห์เชิงปริมาณที่อยู่ในรูปแบบของสมการพยากรณ์
โดยแสดงความสัมพันธ์ระหว่างคำแสดงความรู้สึกกับคุณลักษณะผลิตภัณฑ์
ซึ่งผลิตภัณฑ์กระจูดที่ได้ออกแบบใหม่นั้นถูกวิเคราะห์จากเทคนิควิศวกรรมคันเซร่วมกับแบบจำลองคาโน
ผลการวิจัยพบว่าผลิตภัณฑ์หมวกสานกระจูดที่ได้รับการออกแบบคุณลักษณะผลิตภัณฑ์ทั้งด้านรูปทรง โทนสี ขนาด และวัสดุตกแต่งนั้น มีความสอดคล้องกับอารมณ์ ความรู้สึกและความต้องการของลูกค้าได้มากยิ่งขึ้น
