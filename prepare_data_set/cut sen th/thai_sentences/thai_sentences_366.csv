sentences
งานวิจัยนี้กล่าวถึงการศึกษาและพัฒนาสกรูเดือยหมูสำหรับกระบวนการขึ้นรูปถ่านอัดแท่งโดยมีวัตถุประสงค์เพื่อแก้ปัญหาการสึกหรอของสกรูเดือยหมูในกระบวนการขึ้นรูปถ่านอัดแท่ง
แบบจำลองถูกออกแบบด้วยโปรแกรม SolidWorks และวิเคราะห์ผลด้วยไฟไนท์อิลิเมนต์
โดยเริ่มต้นจากกำหนดให้สกรูเดือยหมูมีขนาดเส้นผ่านศูนย์กลางเท่ากับ 75 มิลลิเมตร ความยาวรวม 457 มิลลิเมตร ระยะเกลียวยาว 300 มิลลิเมตร เกลียวรูปทรงสี่เหลี่ยมคางหมูจำนวน 7 ร่องเกลียว ระยะพิตช์คงที่ 40 มิลลิเมตร
โคนเกลียวกว้าง 17.40 มิลลิเมตร
หน้าเกลียวทั้งด้านหน้าและด้านหลังเอียงทำมุม 70 องศา สันเกลียวสูง 14 มิลลิเมตร
จากนั้นทำการแปรค่าความหนาของสันเกลียว และมุมเอียงสันเกลียวทั้งด้านหน้าและด้านหลัง
ผลการจำลองและวิเคราะห์ความแข็งแรง แสดงให้เห็นว่าการเพิ่มความชันสันเกลียวส่งผลให้อายุการใช้งานของสกรูเดือยหมูนั้นลดลง
เนื่องจากค่าความเค้นสูงสุดที่เพิ่มมากขึ้น
ขณะที่ความหนาของสันเกลียวก็ส่งผลให้ความทนทานการสึกหรอก็เพิ่มขึ้นด้วยเช่นกัน
ดังนั้นการปรับสันเกลียวด้านหน้าให้มีความชันมากขึ้นและเพิ่มความหนาของสันเกลียวจึงให้ผลดีมากกว่าผลเสีย
