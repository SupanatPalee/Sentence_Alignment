sentences
งานวิจัยนี้ได้นำเสนอแบบจำลองและทดสอบประสิทธิภาพของแบบจำลองการอนุมัติสินเชื่อในอุตสาหกรรมการเงิน
โดยใช้เทคนิคการวิเคราะห์องค์ประกอบร่วมกับการเรียนรู้ด้วยเครื่อง ทดสอบกับอัลกอริทึม 4 วิธี ได้แก่ นาอีฟเบย์ (Naïve Bayes) ต้นไม้การตัดสินใจ (Decision Tree) แรนดอมฟอร์เรส (Random Forest) และซัพพอร์ตเวกเตอร์แมชชีน (Support Vector Machine)
"โดยทดสอบกับชุดข้อมูลการปล่อยกู้จำนวน 441,335 ตัวอย่าง"
ทดสอบประสิทธิภาพของแบบจำลองด้วยค่าความถูกต้อง (Accuracy) ค่าความแม่นยำ (Precision) ค่าความครบถ้วน (Recall) และค่าการวัดประสิทธิภาพโดยรวม (F-Measure)จากการทดลองพบว่าแบบจำลองแรนดอมฟอร์เรส ให้ประสิทธิภาพค่าความถูกต้องดีที่สุดคือร้อยละ 92.90
รองลงมาเป็น ซัพพอร์ตเวกเตอร์แมชชีน และต้นไม้การตัดสินใจ คือร้อยละ 87.00 และนาอีฟเบย์ คือร้อยละ 83.40 ตามลำดับ
ซึ่งพบว่าการลดมิติของข้อมูลส่งผลให้ประสิทธิภาพของแบบจำลองดีขึ้นเนื่องจากตัดคุณลักษณะที่ไม่มีนัยสำคัญทิ้งไป
และสามารถแก้ไขปัญหาของแบบจำลองการอนุมัติสินเชื่อแบบเดิมที่พิจารณาจากตัวแปรคุณลักษณะแบบเก่า
โดยแบบจำลองได้พัฒนาประสิทธิภาพให้ดีขึ้นจากการพิจารณาตัวแปรคุณลักษณะแบบใหม่ ผลของค่าความครบถ้วน (Recall) และค่าการวัดประสิทธิภาพโดยรวม (F-Measure)
จากการทดลองพบว่า แบบจำลองแรนดอมฟอร์เรส ให้ประสิทธิภาพดีที่สุด เช่นเดียวกันกับ ค่าความถูกต้อง (Accuracy) คือร้อยละ 99.64 และ 99.35 ตามลำดับ และค่าความแม่นยำ (Precision) มีค่าสูงสุด คือ แบบจำลองแรนดอมฟอร์เรส และต้นไม้การตัดสินใจ เท่ากันที่ร้อยละ 99.07
