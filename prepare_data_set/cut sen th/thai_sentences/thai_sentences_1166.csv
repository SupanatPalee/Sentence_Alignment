sentences
การศึกษานี้มีวัตถุประสงค์เพื่อทำการวิเคราะห์อุปสงค์และอุปทานที่จอดของผู้ที่มาใช้บริการภายในศูนย์วิทยาศาสตร์สุขภาพ มหาวิทยาลัยขอนแก่น
รวมทั้งทำการวิเคราะห์อัตราค่าใช้บริการและปัจจัยที่มีผลต่อความเต็มใจที่จะจ่ายของผู้ที่จะมาใช้บริการอาคารจอดรถแห่งใหม่
"ผลการศึกษาพบว่า ในปัจจุบันความต้องการที่จอดในพื้นที่ศึกษามีมากกว่าจำนวนที่จอดกว่า 1,771 คัน"
ซึ่งสะท้อนถึงความจำเป็นที่จะต้องจัดหาที่จอดภายในพื้นที่ศึกษาเพิ่มขึ้น
และเมื่อทำการวิเคราะห์อัตราค่าใช้บริการหากมีการก่อสร้างอาคารจอดรถแห่งใหม่ที่ผู้ใช้บริการเต็มใจที่จะจ่ายแยกตามกลุ่มตัวอย่าง
พบว่า (1) บุคลากรมีความเต็มใจที่จะจ่ายค่าบริการเหมาจ่ายไม่เกิน 8 ชั่วโมงและมากกว่า 8 ชั่วโมง เท่ากับ 20.9 และ 38.8 บาท
"(2) นักศึกษา เท่ากับ 27.7 และ 51.6 บาท และ (3) บุคคลทั่วไป เท่ากับ 22.3 (สำหรับค่าบริการเหมาจ่ายไม่เกิน 4 ชั่วโมง), 37.3 และ 63.7 บาท"
โดยปัจจัยที่มีอิทธิพลต่อมูลค่าความเต็มใจที่จะจ่ายทั้งสองช่วงเวลาการใช้บริการจากการวิเคราะห์ถดถอยแบบพหุคูณสูงสุด คือ อาชีพ
ทั้งนี้ตัวแปรด้านเพศ อายุ และรายได้นั้นไม่สามารถอธิบายหรือมีผลกระทบถึงมูลค่าความเต็มใจที่จะจ่ายได้
