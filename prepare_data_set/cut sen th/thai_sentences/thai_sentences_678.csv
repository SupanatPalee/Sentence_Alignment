sentences
บทความนี้ศึกษาพฤติกรรมการลอยตัวของหัวอ่านแม่เหล็กไฟฟ้าในฮาร์ดดิสก์แบบ Sub Ambient Pressure ในสภาวะคงตัว
โดยใช้ระเบียบวิธีผลต่างสืบเนื่องร่วมกับระเบียบวิธีนิวตัน-ราฟสัน และระเบียบวิธีมัลติกริดแก้สมการโมดิฟายด์เรย์โนลด์
เมื่อสารหล่อลื่นเป็นอากาศ
โดยคิดผลกระทบจากการลื่นไถลของชั้นโมเลกุลอากาศ
เพื่อหาการกระจายตัวของความดันของฟิล์มอากาศและระยะการลอยตัวของหัวอ่าน
จากการจำลองผลพบว่าความดันฟิล์มอากาศเพิ่มขึ้นอย่างรวดเร็วที่บริเวณท้ายขอบรางหัวอ่าน
ระยะการลอยตัวของหัวอ่านมีค่าลดลงแต่ความดันฟิล์มอากาศเพิ่มขึ้นเมื่อภาระของหัวอ่านมีค่าเพิ่มขึ้น
เมื่อความเร็วของแผ่นดิสก์เพิ่มขึ้นส่งผลให้ระยะการลอยตัวของหัวอ่านมีค่าเพิ่มขึ้น
การเพิ่มขึ้นของอุณหภูมิของอากาศที่เข้าหัวอ่านทำให้ระยะการลอยตัวของหัวอ่านมีค่าเพิ่มขึ้น
และความลึกของร่องหัวอ่านที่เหมาะสมคือ 2 ไมโครเมตร
