sentences
การศึกษาเรื่องสถานีอัดประจุไฟฟ้าสำหรับรองรับรถยนต์ไฟฟ้าโดยการจำลองสถานการณ์ มีจุดประสงค์ วิเคราะห์และประเมินระดับการให้บริการโดยใช้ทฤษฎีแถวคอย
เพื่อเป็นแนวทางในการดำเนินรูปแบบกิจการสถานีบริการอัดประจุไฟฟ้าเพื่อเพิ่มแรงจูงใจในการใช้รถยนต์ไฟฟ้าให้มากขึ้น
โดยกลุ่มตัวอย่างในงานวิจัยนี้คือ รถยนต์ไฟฟ้าปลั๊กอินไฮบริด และรถยนต์ไฟฟ้าแบตเตอรี
มีการใช้โปรแกรมอารีนาในการศึกษาแบบจำลอง
โดยใช้ค่า จำนวนแถวคอย ระยะเวลาในการรอคอย เป็นตัวชี้วัดลักษณะของแบบจำลองเพื่อให้ได้รูปแบบทรัพยากรที่เหมาะสมต่ออัตราการเข้าใช้บริการ
และนำมาวิเคราะห์วิเคราะห์ผลตอบแทนในการลงทุนกิจการสถานีบริการอัดประจุไฟฟ้า
เมื่อทำการวิเคราะห์แล้วพบว่า มียานยนต์ไฟฟ้าประเภทรถยนต์ไฟฟ้าแบตเตอรี สามารถใช้เครื่องอัดประจุไฟฟ้าประเภทกระแสตรง 50 kW และกระแสสลับ 7.4 kW ได้
ในขณะที่รถยนต์ไฟฟ้าประเภทรถยนต์ไฟฟ้าปลั๊กอินไฮบริด
สามารถใช้เครื่องอัดประจุไฟฟ้าประเภทกระแสสลับ 7.4 kW เพียงอย่างเดียว
ซึ่งค่าเฉลี่ยสำหรับระยะเวลาการชาร์จแบบกระแสตรง 50 kW คือ 35.5 นาที ซึ่งเป็นการชาร์จจากแบตเตอรี่ 20% เพิ่มเป็น 100%
ในขณะที่ระยะเวลาการชาร์จแบบกระแสสลับ 7.4 kW คือ 28.9 นาที ซึ่งเป็นการชาร์จจากแบตเตอรี่ 20% เพิ่มเป็น 25.7%
เพื่อให้ผู้ขับสามารถขับกลับที่พักอาศัยและไปชาร์จ ณ ที่พักอาศัยต่อได้
เมื่อพิจารณาความเป็นไปได้จากการพยากรณ์รูปแบบ และปริมาณความต้องการ การใช้งานในอนาคต
ผู้วิจัยได้จำลองรูปแบบการจัดการการให้บริการของสถานี 6 แบบจำลอง
และพบว่า
แบบจำลองที่ 3 ที่มีเครื่องอัดประจุไฟฟ้าแบบกระแสตรง 50 kW 2 เครื่อง และแบบกระแสสลับ 7.4 kW 4 เครื่อง มีความเหมาะสมที่สุด
เนื่องจาก ให้ผลด้านระยะเวลารอคอย และจำนวนแถวคอย ที่น้อยกว่าแบบอื่นรูปแบบอื่น สามารถรองรับปริมาณยานยนต์ไฟฟ้าสำหรับการชาร์จกระแสตรง 50 kW ได้ 63 คัน/วัน และสำหรับการชาร์จกระแสสลับได้ 98 คัน/วัน
โดยปริมาณการเข้าใช้บริการนี้จะทำให้กิจการสถานีอัดประจุไฟฟ้า มีอัตราผลตอบแทนภายใน 14.23%
โดยใช้ระยะเวลาคืนทุน 6.1 ปี
หากอัตราการเข้าใช้บริการมีการเปลี่ยนแปลงเพิ่มขึ้น ร้อยละ 20 จะได้อัตราผลตอบแทนภายใน 20.90%
โดยใช้ระยะเวลาคืนทุน 5.0 ปี
และถ้าอัตราการเข้าใช้บริการมีการเปลี่ยนแปลงลดลง ร้อยละ 20 จะได้อัตราผลตอบแทนภายใน 7.08%
โดยใช้ระยะเวลาคืนทุน 7.6 ปี
ซึ่งแบบจำลองที่เหมาะสมที่สุดนี้และการวิเคราะห์ทางด้านการลงทุนนี้จะเป็นประโยชน์และแนวทางสำหรับทำกิจการสถานีอัดประจุไฟฟ้าขนาดเล็กในอนาคต
