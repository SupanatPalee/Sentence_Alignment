sentences
ในปัจจุบันในโรงงานอุตสาหกรรมมีการใช้เครื่องจักรอัตโนมัติเพื่อใช้ในกระบวนการผลิตเพิ่มมากขึ้นอย่างต่อเนื่อง
โดยมีอุตสาหกรรมหลักที่ใช้เครื่องจักรอัตโนมัติ เช่น อุตสาหกรรมยานยนต์ อุตสาหกรรมอิเล็กทรอนิกส์ รวมถึงอุตสาหกรรมผลิตภัณฑ์คอนกรีตและมีแนวโน้มที่จะถูกนำไปใช้ในอุตสาหกรรมอื่น ๆ เพิ่มมากขึ้น
ซึ่งจากที่ผ่านมาจนถึงปัจจุบันไทยยังต้องอาศัยการนำเข้าเครื่องจักรอัตโนมัติจากต่างประเทศซึ่งมีมูลค่าสูงเป็นหลักและมีแนวโน้มเพิ่มขึ้นอย่างต่อเนื่อง
ซึ่งการนำเข้าเทคโนโลยีจากต่างประเทศนั้นส่งผลให้ผู้ใช้งานขาดความรู้ ความเข้าใจในการใช้งานอย่างถูกต้อง
ส่งผลให้เครื่องจักรอัตโนมัติอุตสาหกรรมชำรุดหรือเสียหายก่อนกำหนดอันเนื่องจากขาดการบำรุงรักษาอย่างถูกวิธี
โดยจากการศึกษาพบว่าเครื่องเชื่อมโครงเหล็กอัตโนมัติและเครื่องอัดคอนกรีตอัตโนมัติมีการหยุดชะงักอยู่บ่อยครั้งซึ่งส่งผลกระทบต่อการผลิต
จากปัญหาและสถานการณ์ข้างต้นงานวิจัยนี้จึงมีวัตถุประสงค์เพื่อจัดทำระบบบำรุงรักษาเครื่องเชื่อมโครงเหล็กอัตโนมัติในโรงงานอุตสาหกรรมตัวอย่างด้วยเทคนิคการวิเคราะห์อาการขัดข้องและผลกระทบ
เพื่อพัฒนาระบบการบำรุงรักษาโดยจะแบ่งออกเป็นส่วนประกอบย่อย อันได้แก่ ด้านโครงสร้าง ด้านอุปกรณ์การส่งกำลัง อุปกรณ์ทางไฟฟ้าและส่วนควบคุม และอุปกรณ์สนับสนุนอื่นๆ
การวางระบบการบำรุงรักษานั้นจะพิจารณาจากค่าความเสี่ยงที่ได้คำนวณไว้โดยกำหนดกลยุทธ์ในการวางระบบบำรุงรักษาออกเป็น 3 ส่วน คือค่าความเสี่ยงสูง ค่าความเสี่ยงปานกลางและค่าความเสี่ยงต่ำ
"ซึ่งการวางกลยุทธ์จะประกอบไปด้วยการบำรุงรักษาด้วยตนเอง (Autonomous Maintenance : AM), การบำรุงรักษาเชิงป้องกัน (Preventive Maintenance ; PM) และการบำรุงรักษาเชิงแก้ไขปรับปรุง (Corrective Maintenance)"
โดยผลการดำเนินงานพบว่า
1) จำนวนครั้งในการหยุดเครื่องจักรเพื่อทำการเปลี่ยนชุดเชื่อม ลดลงคิดเป็น 75%
2)
จำนวนครั้งของการหยุดชะงักของเครื่องจักรที่ต้องใช้เวลาในการซ่อมมากกว่า 1 วันลดลงคิดเป็น 85%
3) ค่าเวลาเฉลี่ยระหว่างการเสียหาย (Mean Time Between Failure: MTBF) เพิ่มขึ้นคิดเป็น 27% และ 4) ค่าเวลาเฉลี่ยของการซ่อมเครื่องจักร (Mean Time To Repair: MTTR) ลดลงคิดเป็น 45%
