sentences
งานวิจัยนี้มีจุดประสงค์เพื่อพัฒนาเตาเผาถ่านชีวมวลเชิงความร้อนประสิทธิภาพสูงควบคุมด้วยระบบอินเทอร์เน็ตออฟติงส์
โดยทำการออกแบบและสร้างเป็นแบบถังแนวนอนขนาด 400 ลิตรทำจากสเตนเลส
ภายในมีช่องกระจายความร้อน จำนวน 3 ตำแหน่ง
สามารถกระจายความร้อนได้ในภายในเตาได้อย่างทั่วถึง
มีการหุ้มฉนวนเพื่อป้องกันการสูญเสียความร้อน
มีท่อน้ำส้มควันไม้เชื่อมเข้ากับระบบกำจัดมลพิษทางอากาศที่เป็นระบบสครับเบอร์แบบน้ำมีปั๊มน้ำพ่นแบบสเปรย์ 2 ตำแหน่ง ขนาด 0.5 แรงม้า
และมีพัดลมดูดอากาศขนาด 1 แรงม้า
เพื่อกำจัดก๊าซไอเสียที่ควบแน่นไม่ได้และมีแผ่นกรองคาร์บอนกัมมันต์เป็นการลดมลพิษออกสู่บรรยากาศ และใช้การควบคุมปัจจัยที่กำหนดของระบบการเผาถ่านชีวมวลผ่านสมาร์ทโฟนผ่านเครือข่ายอินเตอร์เน็ตที่เชื่อมต่อกับระบบการทำงานของเตาเผา
ระบบจะทำการควบคุมการปิดช่องอากาศเข้า
เมื่อค่าอุณหภูมิถึงค่าที่ตั้งไว้อย่างเหมาะสม
การทดสอบระบบได้ทำการเผาถ่านจากไม้ยูคาลิปตัส ขนาดเส้นผ่านศูนย์กลางไม่เกิน 10 เซนติเมตร ยาว 60 เซนติเมตร ความชื้นร้อยละ 13.20 ตามมาตรฐานเปียก
ผลการทดลองพบว่าใช้เวลาในการเผาไหม้ไม้จนเป็นถ่านรวม 480 นาที
โดยได้น้ำหนักของถ่านชีวมวลร้อยละ 39.48 เมื่อเทียบกับเนื้อไม้ก่อนทำการเผา
และมีค่าประสิทธิภาพการแปลงพลังงานร้อยละ 40.39
ระบบควบคุมทางไกลผ่านสมาร์ทโฟนสามารถควบคุมและตรวจสอบ ค่าความร้อนแต่ละตำแหน่งในเตาเผาได้ทั้งระบบ
สามารถติดตามค่าได้ตลอดการทดลอง
