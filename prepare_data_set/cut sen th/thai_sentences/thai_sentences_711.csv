sentences
งานวิจัยนี้ได้ทำการศึกษาเพื่อลดปัญหาของเสียที่เกิดขึ้นในกระบวนการเป่าฟิล์ม
โดยมุ่งเน้นลดของเสียที่เกิดจากข้อบกพร่องประเภทเจล ยับ และหนาบางไม่สม่ำเสมอในแนวขวางเครื่องจักร
โดยใช้แนวคิดซิกซ์ ซิกมา
เริ่มจาก 1) ระยะนิยามปัญหา
ซึ่งพบว่าของเสียจากการผลิตในกระบวนการเป่าฟิล์มถุงพลาสติกชนิดพีพีขนาด 30 x (6+2+2) นิ้ว
ประเภทเจล ยับ และหนาบางมีสัดส่วนสูงที่สุดรวมกันเป็นร้อยละ 11.03  ของปริมาณการผลิต
2) ระยะการวัด
ทำการประเมินระบบการตรวจสอบพบว่ามีความแม่นและเที่ยงอยู่ในเกณฑ์ที่สามารถยอมรับได้
3) ระยะการหาสาเหตุของปัญหา
ในขั้นแรกทำการระดมสมองโดยใช้แผนผังก้างปลาพบว่ามี 22 ปัจจัยที่มีอิทธิพลต่อข้อบกพร่องประเภทเจล ยับ และหนาบาง
จากนั้นนำไปคัดกรองด้วยแผนผังแสดงสาเหตุและผล
ทำให้เหลือเพียง 9 ปัจจัยนำไปศึกษาต่อ
4) ระยะการปรับปรุงกระบวนการ ได้ดำเนินการปรับปรุง 2 ส่วนด้วยกัน ได้แก่
1) การออกแบบการทดลองโดยใช้วิธีพื้นผิวตอบแบบส่วนประสมกลาง
เพื่อทดสอบความมีนัยสำคัญของปัจจัยด้วยวิธีการทางสถิติ
และหาค่าที่เหมาะสมของแต่ละปัจจัย
2) การสร้างระเบียบวิธีปฏิบัติงานที่ถูกต้อง และในขั้นตอนสุดท้าย
5) ระยะควบคุมกระบวนการ
ทำการทดสอบเพื่อยืนยันผลการปรับปรุงและจัดทำแผนควบคุมเพื่อรักษาคุณภาพหลังการปรับปรุงกระบวนการ
ซึ่งปัจจัยที่มีผลต่อการผลิตคือการควบคุมอุณหภูมิของเครื่องที่จุดต่างๆ ความเร็วในการผลิตและสภาพของเครื่องจักร
พบว่าภายหลังการปรับปรุงกระบวนการสามารถลดของเสียในกระบวนการเป่าฟิล์มสำหรับข้อบกพร่องประเภทเจล ยับ และหนาบางจากร้อยละ 11.03 เป็นร้อยละ 0.39 ซึ่งคิดเป็นสัดส่วนของเสียที่ลดลงถึงร้อยละ 99
"มีมูลค่าความสูญเสียที่ลดลง 68,527 บาทต่อปี"
