sentences
บทความนี้มีจุดประสงค์ในการทำนายค่าสติฟเนสของเสาเข็มสปริง (K) กรณีเสาเข็มเจาะ สำหรับการออกแบบฐานรากอาคารสูงในพื้นที่กรุงเทพมหานครและปริมณฑล
โดยการสร้างสมการทำนายค่าสติฟเนสของเสาเข็มสปริงโดยรวมผลของดินโดยรอบเทียบกับสติฟเนสตามคุณสมบัติและรูปร่างของเสาเข็ม (K/(EA/L))
จากการรวบรวมข้อมูลผลการทดสอบเสาเข็มเจาะในพื้นที่ศึกษา ร่วมกับการจำลองผลการทดสอบเสาเข็มวิธีไฟไนต์อิลิเมนต์ 3 มิติและปรับเทียบด้วยวิธีทางสถิติจากข้อมูลผลการทดสอบเสาเข็ม
ผลการศึกษาพบว่าค่า K มีแนวโน้มเพิ่มขึ้นตามขนาดและความยาวของเสาเข็ม
ในขณะที่ค่า K/(EA/L) มีแนวโน้มแปรผันตามความยาวของเสาเข็ม
และแปรผกผันกับขนาดเส้นผ่าศูนย์กลางของเสาเข็ม
งานวิจัยนี้ได้นำเสนอสมการทำนายค่า K/(EA/L) ขึ้นใหม่
ผลการทำนายค่า K/(EA/L) พบว่ามีค่าสัมประสิทธิ์การทำนาย (R2) เท่ากับ 0.880
ซึ่งถือว่ามีความคลาดเคลื่อนน้อยมาก
เมื่อเปรียบเทียบกับการทำนายค่า K/(EA/L) ด้วยสูตรดั้งเดิม ซึ่งมีค่าสัมประสิทธิ์การทำนาย (R2) เท่ากับ 0.365
