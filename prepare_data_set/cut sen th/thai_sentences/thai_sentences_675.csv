sentences
บทความนี้นำเสนอการขับเคลื่อนมอเตอร์เหนี่ยวนำไฟฟ้าสามเฟสด้วยคอนเวอร์เตอร์กำลังแบบหลังชนกัน
ด้วยการแบ่งคอนเวอร์เตอร์เป็นสองด้าน
โดยใช้คอนเวอร์เตอร์ฟูลบริดจ์สามเฟสเชื่อมต่อด้านกริด ที่อาศัยการควบคุมบนแกนแรงดันไฟฟ้า (Voltage-Oriented Control)
และใช้คอนเวอร์เตอร์ชนิดแหล่งจ่ายแรงดันสามเฟสสามกิ่งควบคุมด้านมอเตอร์ ด้วยหลักการควบคุมบนแกนสนามแม่เหล็กโรเตอร์ด้วย (Rotor Field-Oriented Control)
ในบทความนี้ระบบขับเคลื่อนมอเตอร์เหนี่ยวนำไฟฟ้าสามเฟสถูกจำลองด้วยโปรแกรม MATLAB/Simulink
ผลการจำลองพบว่า มอเตอร์เหนี่ยวนำไฟฟ้าสามเฟสมีสมรรถนะที่ดี และผลตอบสนองที่เร็ว
ขณะเดียวกันคอนเวอร์เตอร์ด้านกริดสามารถส่งผ่านกำลังไฟฟ้าได้สองทิศทาง
สามารถรักษาระดับแรงดันเชื่อมโยงไฟตรงให้คงที่ที่ 700 โวลต์
และ มีค่าตัวประกอบกำลังด้านกริดเท่ากับ 0.992 และค่าเปอร์เซ็นต์ความผิดเพี้ยนของกระแสไฟฟ้าด้านกริดเท่ากับ 2.33 เปอร์เซ็นต์
