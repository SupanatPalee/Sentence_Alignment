sentences
ในบทความนี้เป็นการศึกษาเชิงทฤษฎีและการทดลองเกี่ยวกับการใช้หลักการไฟฟ้าสถิตในการกำจัดอนุภาคขนาดเทียบเท่าไวรัสสำหรับการประยุกต์ใช้เป็นอุปกรณ์ป้องกันส่วนบุคคล
ตัวกรองไฟฟ้าสถิตที่ใช้ในการศึกษานี้ได้ทำการออกแบบ สร้างและประเมินผล
ได้ทำการพัฒนาแบบจำลองเชิงวิเคราะห์ขึ้นเพื่อตรวจสอบการเคลื่อนที่ของอนุภาคภายในตัวกรองไฟฟ้าสถิต
ในการศึกษานี้ได้ดำเนินการตรวจสอบเชิงทดลองสำหรับอนุภาคเป็นกลางที่มีเส้นผ่านศูนย์กลาง 100 นาโนเมตร ซึ่งเป็นขนาดอนุภาคเทียบเท่าของไวรัสที่แรงดันไฟบวกที่ขั้วอิเล็กโทรดด้านในอยู่ในช่วง 1 ถึง 5 kV และอัตราการไหลของละอองลอยอยู่ระหว่าง 0.6 และ 1.5 ลิตรต่อนาที
ผลการคำนวณแสดงให้เห็นว่าอนุภาคเป็นกลางที่มีเส้นผ่านศูนย์กลาง 100 นาโนเมตรทั้งหมดสามารถตกตะกอนบนอิเล็กโทรดด้านนอกของตัวกรองไฟฟ้าสถิตที่แรงดันไฟฟ้าที่ใช้ประมาณ 5 kV และอัตราการไหลของละอองลอยประมาณ 0.6 ลิตรต่อนาที
การเพิ่มขึ้นของแรงดันไฟฟ้าทำให้ประสิทธิภาพการกรองอนุภาคของตัวกรองเพิ่มขึ้นสำหรับทุกอัตราการไหลของละอองลอย
การทดลองยืนยันว่าประสิทธิภาพของตัวกรองไฟฟ้าสถิตสามารถเพิ่มขึ้นมากกว่า 90%        ที่แรงดันไฟฟ้าประมาณ 5 kV
สำหรับทุกอัตราการไหลของละอองลอย
ตัวกรองไฟฟ้าสถิตที่พัฒนาขึ้นนี้ได้รับการพิสูจน์แล้วว่ามีประโยชน์อย่างยิ่งในการกำจัดอนุภาคขนาดเทียบเท่ากันไวรัสได้สำหรับการประยุกต์ใช้เป็นอุปกรณ์ป้องกันส่วนบุคคล
