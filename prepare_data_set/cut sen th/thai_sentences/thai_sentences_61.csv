sentences
เครื่องตัดสับฟางและตอซังข้าวแบบลากจูงเป็นเทคโนโลยีหลังการเก็บเกี่ยวสำหรับลดขนาดทางกายภาพของฟางและตอซังข้าวให้มีความยาวเฉลี่ย 50-100 มิลลิเมตร
ซึ่งจะทำให้การคลุกเคล้าลงไปในดินนาเกิดขึ้นอย่างสม่ำเสมอช่วยลดอุปสรรคในการไถเตรียมดินทำให้ย่อยสลายกลายเป็นอินทรียวัตถุได้เร็วขึ้นก่อให้เกิดการหมุนเวียนธาตุอาหารในดินนา
การออกแบบชุดใบมีดสำหรับตัดสับฟางและตอซังข้าวเป็นแบบหัวสับ (Cutter head) ชนิดทรงกระบอก (Cylinder Type) ทำงานในลักษณะสับและเหวี่ยง (Direct throw)
โดยใช้ชุดเพลาของใบมีดเป็นเหล็กเพลา
"ขนาดเส้นผ่านศูนย์กลาง 38 mm ยาว 600 mm ใบมีดที่ทำจากเหล็กกล้าขนาดความกว้าง 32 mm ความยาว 136 mm หนา 3 mm จำนวน 4 ใบ ทำหน้าที่เป็นตัวตัดสับฟางและตอซังข้าวด้วยความเร็วรอบสูงสุด 1,800 รอบ/นาที"
"ผลการทดสอบประสิทธิภาพการทำงานโดยใช้ความเร็วรอบของชุดเกลียวดูดฟางเข้าไปตัดสับที่ความเร็วรอบต่างกันที่ 68 , 84 และ 102 รอบ/นาที ด้วยปริมาณฟางป้อนเข้าที่ต่างกันที่ 3 , 5 และ 8 กิโลกรัม"
พบว่าสามารถตัดสับฟางได้ความยาวเฉลี่ย 2-5 เซนติเมตร
ปริมาณเฉลี่ย 2.4 กิโลกรัม/นาที
คิดเป็นร้อยละ 80 ของปริมาณฟางป้อนเข้า ได้ความยาวเฉลี่ย 5-6 เซนติเมตร ปริมาณเฉลี่ย 4.4 กิโลกรัม/นาที คิดเป็นร้อยละ 88 ของปริมาณฟางป้อนเข้า
และได้ความยาวเฉลี่ย 8-10 เซนติเมตร ปริมาณเฉลี่ย 7.5 กิโลกรัม/นาที คิดเป็นร้อยละ 93 ของปริมาณฟางป้อนเข้า ตามลำดับ
