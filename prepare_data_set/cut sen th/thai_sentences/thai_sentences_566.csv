sentences
งานวิจัยนี้มีวัตถุประสงค์เพื่อศึกษาปัจจัยที่มีผลกระทบต่อกระบวนการขึ้นรูปบราซเคลย์โดยการปั้นได้ประยุกต์ใช้หลักการออกแบบการทดลองแบบเชิงแฟกทอเรียลและใช้โปรแกรมสำเร็จรูปทางสถิติในการวิเคราะห์และแปรผลเพื่อหาเงื่อนไขที่เหมาะสมในการขึ้นรูปบราซเคลย์
ขั้นตอนในการศึกษาเริ่มจากการศึกษาปัจจัยที่เกี่ยวข้องและควบคุมได้ มีอยู่ 4 ปัจจัย ได้แก่ ชนิดตัวประสาน เปอร์เซ็นต์ตัวประสานที่ใช้ในการผสม อุณหภูมิและระยะเวลาในการเผาซินเตอร์
จากนั้นนำผลการทดสอบคุณสมบัติทางกายภาพและเชิงกลที่ได้มาวิเคราะห์และทำการจัดลำดับเงื่อนไขที่มีความเหมาะสมเพื่อเลือกเงื่อนไขในการขึ้นรูปบราซเคลย์โดยการปั้น
จากผลการวิเคราะห์และจัดลำดับเงื่อนไขที่เหมาะสมในการขึ้นรูปบราซเคลย์ พบว่าเงื่อนไขที่มีความเหมาะสมในการขึ้นรูปบราซเคลย์โดยการปั้นคือชนิดตัวประสานคาร์บอกซิลเมทิลเซลลูโลส
เปอร์เซ็นต์ตัวประสาน 1% เผาซินเตอร์ที่อุณหภูมิ 900 องศาเซลเซียสเป็นเวลา 1 ชั่วโมง
ซึ่งเงื่อนไขดังกล่าวมีค่าการหดตัวเชิงปริมาตรหลังการขึ้นรูปร้อยละ 0.7
ลักษณะทางกายภาพของชิ้นงานหลังการขึ้นรูปและหลังการอบกำจัดตัวประสานมีความคงรูปของชิ้นงานดี
ไม่เกิดการแยกชั้นหรือรอยแตก
หลังการเผาซินเตอร์ชิ้นงานมีการผสานตัวสมบูรณ์ทั่วทั้งชิ้นงาน ค่าการหดตัวเชิงปริมาตรหลังการเผาซินเตอร์ร้อยละ 17.4 ค่าความหนาแน่นเท่ากับ 5.31 กรัมต่อลูกบาศก์เซนติเมตร
และมีค่าความแข็งวิกเกอร์ 37.73 HV
โดยผลจากการทดลองนำเงื่อนไขดังกล่าวไปทำการขึ้นรูปโดยการปั้น
พบว่าเนื้อเคลย์มีความยืดหยุ่น
สามารถปั้นขึ้นรูปได้ดีและยังสามารถปั้นรูปทรงลักษณะต่างๆ
อีกทั้งสามารถใช้เทคนิคการปั้ม การตัด การรีดและการปะติดในการขึ้นรูปได้
