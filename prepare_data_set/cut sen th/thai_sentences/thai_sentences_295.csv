sentences
"งานวิจัยนี้ได้นำเสนอวิธีการอาณานิคมมดร่วมกับขั้นตอนการปรับปรุงประสิทธิภาพคำตอบซึ่งประกอบด้วยวิธีการสลับตำแหน่ง, วิธีการสลับคู่ตำแหน่ง และวิธีการแทรกจุด ในการวางแผนการจัดเส้นทางการท่องเที่ยวของแหล่งท่องเที่ยวในจังหวัดนนทบุรี"
โดยมีวัตถุประสงค์เพื่อหาระยะทางที่สั้นที่สุดในการเดินทางท่องเที่ยวในจังหวัดนนทบุรี
"ผลการวิจัยพบว่าพารามิเตอร์ที่เหมาะสมสำหรับอัลกอริทึมที่นำเสนอประกอบด้วย อัตราการระเหยของฟีโรโมนเท่ากับ 0.9, น้ำหนักความสำคัญฟีโรโมนและน้ำหนักความสำคัญระยะทางเท่ากับ 5 และจำนวนมดเท่ากับ 10 ตัว"
โดยอัลกอริทึมที่นำเสนอสามารถคำนวณเส้นทางการท่องเที่ยวที่เหมาะสมที่สุดได้เท่ากับ 76.5 กิโลเมตร ที่ระยะเวลาในการค้นหาคำตอบเฉลี่ย 1.003 วินาที
นอกจากนั้นงานวิจัยนี้ยังได้ทดสอบอัลกอริทึมกับปัญหามาตรฐานจำนวน 15 ชุดปัญหา
ผลการทดลองพบว่าอัลกอริทึมที่นำเสนอสามารถค้นหาคำตอบได้ทุกกรณีปัญหา
โดยชุดปัญหา KroA150 เป็นชุดปัญหาที่ให้คำตอบที่คลาดเคลื่อนมากที่สุดซึ่งเท่ากับ 1.79 เปอร์เซ็นต์
ประสิทธิภาพของอัลกอริทึมที่นำเสนอได้ถูกทดสอบโดยเปรียบเทียบคำตอบกับวิธีการอาณานิคมมดแบบดั้งเดิม วิธีการเชิงวิวัฒนาการ และวิธีการเพื่อนบ้านใกล้ที่สุด
โดยแสดงให้เห็นว่าอัลกอริทึมที่นำเสนอมีประสิทธิภาพเหนือกว่าวิธีการอาณานิคมมดแบบดั้งเดิม วิธีการเชิงวิวัฒนาการ และวิธีการเพื่อนบ้านใกล้ที่สุด
