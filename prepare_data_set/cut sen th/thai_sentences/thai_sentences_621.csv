sentences
บทความนี้นำเสนอการพัฒนาระบบพัสดุคงคลังสำหรับงานบำรุงรักษาในการดำเนินงานของท่าเรือนานาชาติแห่งหนึ่ง
โดยมุ่งเน้นที่การปรับปรุงวิธีการสั่งซื้อและวิธีการควบคุมปริมาณสำรองคลังประเภทสารหล่อลื่นให้มีประสิทธิภาพมากขึ้น
ในขั้นต้นใช้เทคนิคการวิเคราะห์แบบเอบีซี
เพื่อจัดลำดับความสำคัญของพัสดุคงคลังตามมูลค่าการใช้งาน
และประมาณการปริมาณใช้งานที่จะไม่ทำให้เกิดการขาดแคลน
จากนั้นจึงจัดตั้งวิธีการควบคุมพัสดุประเภทสารหล่อลื่นตามความเหมาะสมของแต่ละกลุ่มด้วยวิธี
1) ระบบรอบเวลาสั่งซื้อคงที่
2) ระบบจุดสูงสุด – ต่ำสุด
และ
3) ใช้แผนซ่อมบำรุงของทางแผนกในการพิจารณา
จากนั้นจึงทำการสร้างแผนการสั่งซื้อสารหล่อลื่นตามหมวดหมู่ต่างๆ เพื่อใช้งานจริง
การปรับปรุงสามารถลดปัญหาสารหล่อลื่นไม่เพียงพอได้ถึงร้อยละ 88.99
"สามารถลดมูลค่าพัสดุซ่อมบำรุงคงคลังได้ 65,853 บาท คิดเป็นร้อยละ 11.19 ของมูลค่าการใช้งานสารหล่อลื่นรายปี"
