sentences
งานวิจัยนี้มีวัตถุประสงค์เพื่อประเมินหาแบบจำลองทางคณิตศาสตร์ของการอบแห้งชั้นบางแบบสมการเอมพิริคัลที่เหมาะสมสำหรับทำนายการเปลี่ยนแปลงความชื้นของข้าวเปลือกในกระบวนการอบแห้งของเครื่องอบแห้งพาหะลม
ข้าวเปลือกที่ใช้ทดสอบอบแห้งมีความชื้นเริ่มต้น 26%w.b. ปริมาณ 20 kg
อัตราการป้อนข้าวเปลือกเป็น 8.45 kg/min
และอัตราการไหลของอากาศอบแห้งเท่ากับ 0.0631 m3/s คงที่ตลอดการทดสอบ
ทดสอบอบแห้งข้าวเปลือกด้วยอุณหภูมิอากาศ 70ºC และ 80ºC
ผลการศึกษาพบว่า แบบจำลองของ Midilli et al. มีความเหมาะสมแก่การทำนายคุณลักษณะการอบแห้งข้าวเปลือกด้วยเครื่องอบแห้งแบบพาหะลม ภายใต้เงื่อนไขอุณหภูมิอากาศอบแห้ง 70ºC และ 80ºC มากที่สุดเมื่อเปรียบกับแบบจำลองเอมพิริคัลรูปแบบอื่นโดยมuค่า R2 สูงถึง 0.999 และ 0.998 สำหรับการอบแห้งที่ 70ºC และ 80ºC ตามลำดับ และค่า RMSE ต่ำสุดเป็น 0.0083 และ 0.0115 สำหรับการอบแห้งที่ 70ºC และ 80ºC ตามลำดับ
