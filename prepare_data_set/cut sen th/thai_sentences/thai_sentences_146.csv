sentences
งานพิมพ์บนบรรจุภัณฑ์สีตามความต้องการของลูกค้าของบริษัทกรณีศึกษา พบปัญหาการในขั้นตอนการตรวจสอบความถูกต้องของตัวอย่างงานก่อนผลิตจริง
ซึ่งความผิดพลาดที่แผนกพิมพ์ระบบแผ่นแม่พิมพ์ใช้เวลา วัตถุดิบ และส่วนผสมการผลิตสีเป็นจำนวนที่มากเกินความจำเป็น
ทำให้ต้นทุนในการผลิตสูงไม่มีการบันทึกข้อมูลและการปรับโทนสีให้เป็นมาตรฐานของบริษัท
บทความวิจัยฉบับนี้มีวัตถุประสงค์เพื่อปรับปรุงสูตรสีในงานพิมพ์อุตสาหกรรม
โดยวิธีการออกแบบการทดลองแบบผสมกำหนดปัจจัยที่ทำการศึกษาเป็นสีใหม่ทั้งหมด 2 สูตรสี ได้แก่ สูตรสีที่ 1 สีชมพู มีส่วนผสมของสีทั้งหมด 9 อย่าง และสูตรสีที่ 2 สีม่วง มีส่วนผสมทั้งหมด 3 อย่าง
ได้ทำการทดลองแต่ละสูตรสีทั้งหมดเป็นปริมาณของส่วนผสม 3 สูตร
จากนั้นวิเคราะห์ผลด้วยวิเคราะห์ความแปรปรวนแบบจำแนกทางเดียวที่ระดับนัยสำคัญ 0.05
โดยพิจารณาปริมาณของส่วนผสม 3 สูตร
พบว่าการลดปริมาณของส่วนผสมไม่ส่งผลต่อการเปลี่ยนแปลงของโทนสี
ผลการปรับปรุงพบว่าสูตรสีที่ 1 สีชมพู มีปริมาณรวมของสี 69.60 กิโลกรัม สามารถลดปริมาณลงได้ 48.60 กิโลกรัม
"ราคาต้นทุนที่ลดลง 7,346 บาทคิดเป็นร้อยละ 42.30"
และสูตรสีที่ 2 สีม่วง
"มีปริมาณรวมของสี 29 กิโลกรัม สามารถลดปริมาณลงได้ 17 กิโลกรัม ราคาต้นทุนที่ลดลง 3,498 บาทคิดเป็นร้อยละ 39.13"
นอกจากนี้ยังสามารถนำค่าที่ได้จากการปรับปรุงสูตรสีเหล่านี้บันทึกเป็นค่ามาตรฐานของบริษัท สำหรับการพิมพ์บรรจุภัณฑ์ในครั้งต่อไปได้ในอนาคต
