sentences
งานวิจัยนี้เป็นการสร้างสมการความสัมพันธ์ระหว่างค่าอัตราส่วนทางเรขาคณิตกับค่าความถี่ธรรมชาติของแผ่นวัสดุเชิงประกอบเรียงชั้นแบบ [0/90]s ที่มีขอบสามด้านรองรับแบบยึดแน่นและอีกหนึ่งด้านปล่อยอิสระ
โดยการนำค่าความถี่ธรรมชาติของแผ่นวัสดุเชิงประกอบตั้งแต่อัตราส่วนทางเรขาคณิต 1.0: 1.0 ถึง 5.0: 1.0 ที่ได้จากระเบียบวิธีการประมาณมาสร้างสมการความสัมพันธ์ระหว่างค่าอัตราส่วนทางเรขาคณิตกับค่าความถี่ธรรมชาติโดยระเบียบวิธีวิเคราะห์แบบถดถอย
ซึ่งพบว่าสมการโพลิโนเมียลอันดับ 7 สามารถทำนายค่าความถี่ธรรมชาติได้โดยมีค่าความเคลื่อนจากระเบียบวิธีการประมาณน้อยกว่าร้อยละ 0.3
