sentences
ฮาโลอะซิโตไนไตรล์ (HANs) จัดเป็นสารพลอยได้จากการฆ่าเชื้อโรคกลุ่มไนโตรเจน ที่มีความเป็นพิษมากกว่าสารพลอยได้จากการฆ่าเชื้อโรคที่ถูกควบคุม เช่น ไตรฮาโลมีเทน และกรดฮาโลอะซิติก
"งานวิจัยนี้ทำการศึกษาการกำจัดสาร HANs ได้แก่ โมโนคลอโรอะซิโตไนไตรล์ (Monochloroacetonitrile, MCAN) ไดคลอโรอะซิโตไนไตรล์ (Dichloroacetonitrile, DCAN) และ ไดโบรโมอะซิโตไนไตรล์ (Dibromoacetonitrile, DBAN) ด้วยกระบวนการยูวีแอลอีดีคลอรีน (UV-LED/Cl2)  ที่ pH 7 และ 8"
โดยเปรียบเทียบกับยูวีแอลอีดี (UV-LED) และคลอรีน (Cl2)
จากการศึกษาพบว่าความสัมพันธ์ระหว่างการลดลงของความเข้มข้น HANs กับเวลาเป็นปฏิกิริยาอันดับหนึ่ง
การทดลองที่ pH 7
"การกำจัด MCAN DCAN ภายใต้กระบวนการ UV-LED/Cl2 มีค่าคงที่อัตราการเกิดปฏิกิริยา (MCAN = 5.6 × 10-3 min-1, DCAN = 11.7 × 10-3 min-1) และประสิทธิภาพการกำจัด (ร้อยละ 27-52) ซึ่งสูงกว่า UV-LED (MCAN = 4.4 × 10-3 min-1, DCAN = 5.1 × 10-3 min-1)  และ Cl2 (MCAN = 2.4 × 10-3 min-1, DCAN = 5.3 × 10-3 min-1)"
แต่การกำจัด DBAN
กลับพบว่ากระบวนการ UV-LED มีค่าคงที่อัตราการเกิดปฏิกิริยา (6.4 × 10-3 min-1) และประสิทธิภาพการกำจัดสูงกว่า UV-LED/Cl2 (5.6 × 10-3 min-1) และ Cl2 (4.5 × 10-3 min-1)
เมื่อทำการวิเคราะห์ทางสถิติโดยวิธี One-way ANOVA ของกระบวนการ UV-LED/Cl2 UV-LED และ Cl2 แล้วพบว่ามีความแตกต่างอย่างมีนัยสำคัญ (p < 0.05) ขณะที่ pH 8 ในการทดลองการกำจัด MCAN DCAN และ DBAN ของทั้ง 3 กระบวนการ พบว่าไม่มีความแตกต่างอย่างมีนัยสำคัญ (p > 0.05)
จากการวิจัยในครั้งนี้พบว่ากระบวนการ UV-LED/Cl2
สามารถเป็นอีกทางเลือกหนึ่งในกำจัด HANs ในน้ำดื่มได้
