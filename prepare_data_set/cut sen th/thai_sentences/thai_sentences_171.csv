sentences
บทความวิจัยนี้ คือ การออกแบบและสร้างเครื่องนับลูกไก่แทนการใช้แรงงานมนุษย์ที่อาจเกิดความผิดพลาดจากการนับเนื่องจากการเหนื่อยล้า
ผู้วิจัยได้ใช้การประมวลผลภาพแบบเรียลไทม์ด้วยบอร์ดเจ็ทสันนาโน ดีวารอปเปอร์ คิท 4 จิกะไบต์ (Jetson Nano Developer Kit 4GB)
ติดตั้งระบบปฏิบัติการตระกูลลินุกซ์ ในชื่ออูบุนตู (Ubuntu)
"ติดตั้งซอฟต์แวร์โอเพ่นซีวี(OpenCV), ไพทอน (Python), คูดา (CUDA), โยโล (YOLO) และอื่นๆ"
ใช้งานร่วมกับกล้องเว็ปแคมนับโว (Webcam Nubwo)
แสดงผลผ่านจอแอลซีดี (LCD) 7 นิ้ว
ซึ่งได้ทำการทดลองกับลูกไก่ที่ความเร็วของสายพาน 0.2 เมตรต่อวินาที และ 0.5 เมตรต่อวินาที
โดยผลการตรวจนับเมื่อปล่อยลูกไก่บนสายพานทีละ 1 ตัว
ความเร็วของสายพานที่เพิ่มขึ้นไม่มีผลต่อการตรวจนับ
เมื่อปล่อยทีละ 2-3 ตัว
เมื่อความเร็วของสายพานมากขึ้นจะทำให้ค่าผิดพลาดของการตรวจนับมากขึ้น
และปล่อยลูกไก่บนสายพานทีละ 5 ตัว ยิ่งเพิ่มความเร็วมากขึ้นความถูกต้องของการตรวจนับยิ่งน้อยลงเท่านั้น
ประกอบกับลูกไก่มีการขยับตัวบนสายพานทำให้ผลการตรวจนับมีค่าผิดพลาดมากขึ้น
โดยเฉพาะการปล่อยลูกไก่ทีละหลาย ๆ ตัว ที่ความเร็วของสายพานมากขึ้น เครื่องนับลูกไก่ที่จัดสร้างขึ้นมาเป็นเพียงเครื่องต้นแบบเท่านั้นหากเป็นการใช้งานจริงในฟาร์ม จะต้องมีการพัฒนาต่อโดยใช้บอร์ดที่มีระบบประมวลผลขนาดใหญ่และประสิทธิภาพที่สูงกว่านี้
