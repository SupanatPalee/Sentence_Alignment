sentences
งานวิจัยนี้มีวัตถุประสงค์ในการออกแบบและพัฒนาเครื่องหั่นหน่อไม้สดแบบแผ่นสำหรับวิสาหกิจชุมชน
เครื่องออกแบบให้ปรับความเร็วรอบได้สูงสุดระดับ 800 รอบต่อนาที
สามารถหั่นหน่อไม้สดแบบแผ่นได้ความหนาประมาณ 3 มิลลิเมตร
ทดสอบหาความแตกต่างของเวลาในการหั่นหน่อไม้ 3 ชนิดที่มีในชุมชน คือหน่อไม้ไผ่กิมจู หน่อไม้ไผ่ตง และหน่อไม้ไผ่ตงหวาน
จากผลการทดสอบประสิทธิภาพด้านเวลาของเครื่องหั่นหน่อไม้สดแบบแผ่น พบว่าหน่อไม้ไผ่กิมจู ได้เวลาเฉลี่ย 36.73 วินาทีต่อกิโลกรัม
หน่อไม้ไผ่ตง ได้เวลาเฉลี่ย 32.74 วินาทีต่อกิโลกรัม
หน่อไม้ไผ่ตงหวาน ได้เวลาเฉลี่ย 27.48 วินาทีต่อกิโลกรัม คิดเป็นเวลาเฉลี่ยของเครื่องหั่นหน่อไม้ 32.32 วินาทีต่อกิโลกรัม
หลังจากนั้นนำข้อมูลมาวิเคราะห์ความแปรปรวน (One-Way ANOVA) สรุปได้ว่า ชนิดของหน่อไม้ไม่มีผลต่อเวลาในการหั่น ที่ระดับนัยสำคัญ 0.05
ดังนั้นจึงนำเวลาเฉลี่ยของการหั่นหน่อไม้ทั้ง 3 ชนิด
เป็นเวลาตัวแทนของเครื่องหั่นหน่อไม้สดแบบแผ่น
และนำมาเปรียบเทียบประสิทธิภาพกับเครื่องหั่นหน่อไม้ดองแบบเส้นและแบบแผ่นที่มีการศึกษาอยู่เดิม ที่ความเร็วรอบใบมีด 800 รอบต่อนาที เวลาเฉลี่ย 25.31 นาทีต่อ 10 กิโลกรัม คิดเป็นเวลาเฉลี่ย 151.8 วินาทีต่อกิโลกรัม
แต่จากเวลาตัวแทนของเครื่องหั่นหน่อไม้สดแบบแผ่นที่ออกแบบคือ 32.32 วินาทีต่อกิโลกรัม
ซึ่งพบว่าใช้เวลาน้อยลง 119.48 วินาที คิดเป็นประสิทธิภาพที่ดีขึ้นร้อยละ 78.71
