sentences
เครื่องอบแห้งแบบกระแสวนถือเป็นกระบวนการอบแห้งรูปแบบใหม่ที่เหมาะสำหรับใช้อบแห้งวัสดุอนุภาคที่มีความชื้นที่ผิวสูง อาทิเช่น ข้าวเปลือกที่เก็บเกี่ยวใหม่หรือข้าวเปลือกที่จมน้ำ
อย่างไรก็ตาม การศึกษาสมรรถนะและประสิทธิภาพการใช้พลังงานของเครื่องอบแห้งแบบกระแสวนยังมีอยู่น้อยมาก
การศึกษานี้จึงมีวัตถุประสงค์เพื่อสร้างเครื่องอบแห้งแบบกระแสวนและทำการศึกษาสมรรถนะและประสิทธิภาพการใช้พลังงานของเครื่องอบแห้งในเทอมของอัตราการระเหยน้ำเชิงปริมาตร สัมประสิทธิ์การถ่ายเทความร้อนเชิงปริมาตร เวลาเฉลี่ยที่วัสดุอยู่ในระบบ และความสิ้นเปลืองพลังงานจำเพาะของเครื่องอบแห้งที่มีห้องอบแห้งขนาดเส้นผ่านศูนย์กลาง 240 mm ความกว้าง 84 mm ความสูงช่องอากาศขาเข้า 24 mm และเส้นผ่านศูนย์กลางด้านขาออก 72 mm
โดยทำการอบแห้งข้าวเปลือกที่มีความชื้นเริ่มต้นประมาณ 22% (d.b.) ซึ่งมีอุณหภูมิการอบแห้งและอัตราการป้อนข้าวเปลือกเป็นพารามิเตอร์ในการอบแห้ง
ความเร็วของอากาศในกระบวนการอบแห้งมีค่าคงที่ 50 m/s
จากผลการศึกษาพบว่า
เครื่องอบแห้งที่สร้างขึ้นสามารถลดความชื้นของข้าวเปลือกลงได้ 3.63 ถึง 8.87% (d.b.)
โดยข้าวเปลือกมีความชื้นสุดท้ายต่ำที่สุดมีค่าเท่ากับ 13.20% (d.b.)
สำหรับอัตราการระเหยน้ำเชิงปริมาตรสูงสุดมีค่าเท่ากับ 475.86 kgwater/m3 h
"ส่วนสัมประสิทธิ์การถ่ายเทความร้อนเชิงปริมาตรสูงสุดมีค่าเท่ากับ 4,190.79 W/m3 ºC โดยเวลาเฉลี่ยที่ข้าวเปลือกอยู่ในระบบมีค่าอยู่ในช่วง 14.07 ถึง 19.17 s"
เครื่องอบแห้งมีความสิ้นเปลืองพลังงานจำเพาะรวมต่ำที่สุดมีค่าเท่ากับ 5.6 MJ/kgwaterซึ่งเกิดขึ้นที่อุณหภูมิการอบแห้ง 160ºC และอัตราการป้อนข้าวเปลือก 70 kgdry solid/h
