sentences
งานวิจัยนี้นำเสนอการแก้ปัญหาการวางแผนการปลูกพืช การหาทำเลที่ตั้งจุดรับซื้อและโรงงานแปรรูปพืชเศรษฐกิจในพื้นที่ภาคใต้ของประเทศไทย
ด้วยวิธีวิวัฒนาการโดยใช้ผลต่างและการปรับปรุงวิธีวิวัฒนาการโดยใช้ผลต่าง
โดยมีวัตถุประสงค์เพื่อให้ได้กำไรที่สูงที่สุด
ซึ่งแบ่งวิธีการหาคำตอบออกเป็น 4 วิธี คือ 1) วิธีวิวัฒนาการโดยใช้ผลต่าง
2) วิธีวิวัฒนาการโดยใช้ผลต่างร่วมกับการค้นหาเฉพาะที่ด้วยอัลกอลิทึมวิธีการสลับตำแหน่ง
3) วิธีวิวัฒนาการโดยใช้ผลต่างโดยปรับปรุงขั้นตอนการปรับเปลี่ยนค่าด้วยการเก็บค่าตัวเลขสุ่มที่ดีที่สุด
และ
4) วิธีวิวัฒนาการโดยใช้ผลต่างร่วมกับการค้นหาเฉพาะที่ด้วยอัลกอลิทึมวิธีการสลับตำแหน่งและการปรับเปลี่ยนค่าด้วยการเก็บค่าตัวเลขสุ่มที่ดีที่สุด
ผลการทดลองพบว่าในกลุ่มปัญหาขนาดเล็ก ทุกวิธีการให้คำตอบที่ดีที่สุดได้ไม่แตกต่างกัน
แต่ในกลุ่มปัญหาขนาดกลาง ขนาดใหญ่ และปัญหากรณีศึกษา ไม่สามารถหาคำตอบที่ดีที่สุดได้
"และเมื่อเปรียบเทียบประสิทธิภาพในการหาคำตอบจากทั้ง 4 วิธี พบว่าวิธีวิวัฒนาการโดยใช้ผลต่างร่วมกับการค้นหาเฉพาะที่ด้วยอัลกอลิทึมวิธีการสลับตำแหน่งและการปรับเปลี่ยนค่าด้วยการเก็บค่าตัวเลขสุ่มที่ดีที่สุด ให้ค่าคำตอบที่สูงที่สุดที่เวลาเท่ากันโดยมีกำไรสูงสุดเท่ากับ 13,823,443.20 บาทต่อวัน"
