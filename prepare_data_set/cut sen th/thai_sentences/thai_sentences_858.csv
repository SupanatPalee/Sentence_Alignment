sentences
การวิจัยครั้งนี้มีวัตถุประสงค์เพื่อ 1) พัฒนาเครื่องต่อประสานผู้ใช้สำหรับระบบควบคุมฟาร์มอัจฉริยะ
2) ประเมินประสิทธิภาพเครื่องต่อประสานผู้ใช้สำหรับระบบควบคุมฟาร์มอัจฉริยะ
และ 3) ศึกษาความพึงพอใจที่มีต่อการใช้งานเครื่องต่อประสานผู้ใช้สำหรับระบบควบคุมฟาร์มอัจฉริยะ
การออกแบบเครื่องต่อประสานงานดังกล่าวจะทำการควบคุมอุปกรณ์ ได้แก่ เซนเซอร์วัดอุณหภูมิและความชื้น เซนเซอร์วัดแสง และเซนเซอร์วัดความชื้นในดิน
โดยใช้บอร์ดไมโครคอนโทรลเลอร์ ESP32 เป็นตัวควบคุมการทำงานและประมวลผลค่าที่ได้รับมาจากเซนเซอร์ไปควบคุมการทำงานของรีเลย์ที่ทำหน้าที่เป็นสวิตช์เปิด-ปิดอุปกรณ์ไฟฟ้า
และแสดงผลออกทางจอที่สามารถตั้งเงื่อนไขการควบคุมการทำงานต่าง ๆ
จากนั้นนำไปฝึกอบรมให้กับกลุ่มเป้าหมาย ได้แก่ เกษตรกรชุมชนพุสวรรค์ จังหวัดเพชรบุรี จำนวน 35 คน
ผลการวิจัยพบว่า
1) เครื่องต่อประสานผู้ใช้สำหรับระบบควบคุมฟาร์มอัจฉริยะที่พัฒนาขึ้นสามารถแสดงผลการวัดค่าอุณหภูมิ ความชื้นสัมพันธ์ ความชื้นในดิน และแสงสว่าง
รวมถึงการตั้งค่าเงื่อนไขการทำงานของอุปกรณ์ไฟฟ้าและไฟแสดงสถานะการทำงานของอุปกรณ์ได้ตามขอบเขตที่กำหนดได้
2) การประเมินประสิทธิภาพการทำงานของเครื่องต่อประสานผู้ใช้สำหรับระบบควบคุมฟาร์มอัจฉริยะของการอ่านค่าจากอุปกรณ์เซนเซอร์กับเงื่อนไขที่กำหนดไว้ในบอร์ดไมโครคอนโทรลเลอร์ ESP32
ไม่เกิดการคลาดเคลื่อนในการทำงานของอุปกรณ์ไฟฟ้า
"และมีคุณภาพของเครื่องมือโดยรวมอยู่ในระดับมาก (  X= 4.44,  S.D.= 0.73)"
และ
3)
"ชุมชนพุสวรรค์ที่เข้ารับการอบรมมีความพึงพอใจต่อการใช้งานโดยรวมอยู่ในระดับมากที่สุด (  X= 4.55,  S.D.= 0.73)"
จึงสรุปได้ว่า
เครื่องต่อประสานผู้ใช้สำหรับระบบควบคุมฟาร์มอัจฉริยะมีประสิทธิภาพสามารถนำไปใช้งานได้อย่างเหมาะสม
