sentences
การศึกษานี้มีวัตถุประสงค์เพื่อหาคุณสมบัติเชิงกลศาสตร์ของเบนทอไนต์ผสมกับวัสดุมวลรวมและน้ำเกลือโซเดียมคลอไรด์กับแมกนีเซียมคลอไรด์โดยใช้วิธีการบดอัด การเฉือนและการกด
ส่วนผสมนี้จะนำมาใช้เป็นวัสดุถมกลับในช่องเหมืองเกลือและเหมืองโปแตช
วัสดุมวลรวมประกอบด้วย ดินตะกอนประปา กรวดทรายและเกลือหินบดโดยมีขนาดระหว่าง 0.425 ถึง 6 มิลลิเมตร
อัตราส่วนผสมระหว่างเบนทอไนต์ต่อวัสดุมวลรวมอยู่ระหว่าง 30:70 ถึง 100:0 โดยน้ำหนัก  ผลการศึกษาระบุว่าปริมาณสัดส่วนของเบนทอไนต์ที่ลดลงสามารถเพิ่มความหนาแน่นและลดปริมาณน้ำเกลือที่จุดสูงสุดได้
ซึ่งเป็นจริงสำหรับน้ำเกลือทั้งสองชนิด
ค่าความเค้นยึดติดและค่าความยืดหยุ่นของส่วนผสมที่มีเม็ดละเอียดจะมีค่าสูงกว่าส่วนผสมที่มีเม็ดหยาบ
ซึ่งคุณสมบัติเชิงกลศาสตร์นี้จะเพิ่มขึ้นตามปริมาณส่วนผสมของเบนทอไนต์
ส่วนผสมที่ใช้น้ำเกลือโซเดียมคลอไรด์จะให้ค่าความหนาแน่นและค่ากำลังเฉือนใกล้เคียงกับส่วนผสมที่ใช้น้ำเกลือแมกนีเซียมคลอไรด์
ผลที่ได้จากการศึกษานี้สามารถนำมาใช้กำหนดปัจจัยและเกณฑ์การคัดสรรของวัสดุถมกลับในช่องเหมืองเกลือและเหมืองโปแตช
