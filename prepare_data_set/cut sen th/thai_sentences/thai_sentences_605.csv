sentences
งานวิจัยนี้มุ่งศึกษาความต้านทานการแทรกซึมคลอไรด์และกำลังอัดของคอนกรีตที่ผสมเถ้าลอย
"โดยเถ้าลอยถูกใช้แทนที่วัสดุประสานบางส่วนทั้งในรูปแบบเถ้าลอยเปียกและเถ้าลอยแห้งที่อัตราส่วนแทนที่วัสดุประสานด้วยเถ้าลอยร้อยละ 20, 40 และ 60"
และใช้อัตราส่วนน้ำต่อวัตถุประสาน 0.50 และ 0.60
โดยการทำเถ้าลอยเปียกใช้อัตราส่วนน้ำต่อเถ้าลอย 0.60
ผสมเข้ากันแล้วบ่มไว้เป็นระยะเวลา 30 วัน
ก่อนนำไปผสมในคอนกรีต
ทำการทดสอบความต้านทานการแทรกซึมคลอไรด์แบบเร่ง ความต้านทานการแทรกซึมคลอไรด์แบบแพร่ทั้งหมดและกำลังอัดคอนกรีต
จากผลการทดลองพบว่า การใช้เถ้าลอยเปียกและเถ้าลอยแห้งแทนที่วัสดุประสานร้อยละ 40 ทำให้คอนกรีตมีความต้านทานการแทรกซึมคลอไรด์สูงที่สุด
ความต้านทานการแทรกซึมคลอไรด์ของคอนกรีตผสมเถ้าลอยเปียกสูงกว่าคอนกรีตผสมเถ้าลอยแห้ง
กำลังอัดของคอนกรีตผสมเถ้าลอยเปียกและเถ้าลอยแห้งร้อยละ 20 สูงกว่าคอนกรีตซีเมนต์ล้วน
และกำลังอัดของคอนกรีตผสมลอยเปียกมีแนวโน้มสูงกว่าคอนกรีตที่ผสมเถ้าลอยแห้ง
