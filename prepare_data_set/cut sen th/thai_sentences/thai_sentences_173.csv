sentences
บทความนี้นำเสนอการสร้างแบบจำลองทางคณิตศาสตร์ของระบบขับเคลื่อนยานยนต์ไฟฟ้า
ซึ่งประกอบไปด้วยแบบจำลองทางกลของโหลดยานยนต์ไฟฟ้า แบตเตอรี่ มอเตอร์เหนี่ยวนำสามเฟส และพารามิเตอร์ทั้งหมดของแบบจำลองทางคณิตศาสตร์ของระบบขับเคลื่อนยานยนต์ไฟฟ้า
นอกจากนี้ได้นำเสนอระบบควบคุมแบบเวกเตอร์ทางอ้อม ซึ่งเป็นวิธีควบคุมที่ใช้ในระบบขับเคลื่อนยานยนต์ไฟฟ้า
โดยมีการออกแบบค่าพารามิเตอร์ของตัวควบคุมให้เหมาะสมกับระบบยานยนต์ไฟฟ้าที่พิจารณา
การทดสอบสมรรถนะการควบคุมความเร็วของยานยนต์ไฟฟ้าอาศัยการจำลองสถานการณ์แบบฮาร์ดแวร์ในลูป (hardware in the loop: HIL) ซึ่งเป็นการทำงานร่วมกันระหว่างโปรแกรม MATLAB/Simulink และบอร์ดไมโครคอนโทรลเลอร์ TMS320F28335
ผลการจำลองสถานการณ์แสดงให้เห็นว่า แบบจำลองทางคณิตศาสตร์ของระบบขับเคลื่อนยานยนต์ไฟฟ้าที่ได้นำเสนอมีความถูกต้อง
สามารถนำไปใช้ในการออกแบบระบบควบคุมความเร็วของยานยนต์ไฟฟ้า
นอกจากนี้ ระบบควบคุมแบบเวกเตอร์ทางอ้อมที่ได้นำเสนอมีสมรรถนะที่ดีในการควบคุมความเร็วของยานยนต์ไฟฟ้า
