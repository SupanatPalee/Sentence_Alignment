sentences
โครงการนี้มีวัตถุประสงค์เพื่อ ออกแบบกระเป๋าสตางค์สำหรับผู้ชายจากลวดลายอัตลักษณ์ผีตาโขนและเพื่อศึกษาความพึงพอใจของการออกแบบกระเป๋าสตางค์สำหรับผู้ชาย จากลวดลายอัตลักษณ์ผีตาโขนจังหวัดเลย
โดยการเก็บรวบรวมข้อมูลโดยการใช้เอกสารตำรา งานวิจัยที่เกี่ยวข้องรูปแบบผลิตภัณฑ์เดิมโดยตรง
นำมาใช้เป็นข้อมูลพื้นฐานในการพัฒนาและการออกแบบผลิตภัณฑ์
เครื่องมือที่ใช้ในการวิจัยใช้วิธีการประเมินความพึงพอใจของผู้บริโภค
กลุ่มตัวอย่างที่ใช้ในการวิจัย คือ ผู้เชี่ยวชาญด้านการออกแบบผลิตภัณฑ์ จำนวน 3 ท่าน และกลุ่มผู้บริโภคจำนวน 30 คน
เครื่องมือที่ใช้ในการวิจัยประกอบด้วย เอกสารตำรา แบบสอบถาม ประกอบกับภาพจำลอง
โดยการออกแบบร่างกระเป๋า จำนวน 3 แบบ
เพื่อเลือกแนวทางที่ดีที่สุด ตามความคิดเห็นของกลุ่มผู้บริโภคเพียง 1 รูปแบบเพื่อวิเคราะห์หาค่าร้อยละ ค่าเฉลี่ย และส่วนเบี่ยงเบนมาตรฐาน
ซึ่งผลการวิเคราะห์ ดังนี้
ผลการวิเคราะห์จากแบบสอบถาม
พบว่า
กลุ่มผู้บริโภคมีความคิดเห็นต่อรูปแบบ A ซึ่งตัดทอนลวดลาย มาจากงวงและงาของช้าง ที่สื่อถึงอัตลักษณ์ของผีตาโขนได้มากที่สุด
ลวดลายมีความกลมกลืนเข้ากับรูปแบบของกระเป๋าที่มีีความเหมาะในการใช้งาน และรูปแบบของกระเป๋ามีความทันสมัย ซึ่งรูปแบบผลิตภัณฑ์ในด้านการสื่อถึงอัตลักษณ์ของผีตาโขน มีค่าเฉลี่ย (x-bar=4.96 S.D.=0.18) มีความเหมาะสมใน ระดับมากที่สุด
ในด้านลวดลาย คือ ลวดลายมีความเหมาะสมในการใช้งาน (x-bar=5 S.D.=0) มีความเหมาะสม ในระดับมากที่สุด และในด้าน
รูปทรงของกระเป๋ารูปทรงมีความเหมาะสมในการใช้มีค่าเฉลี่ย (x-bar=4.96 S.D.=0.18) มีความเหมาะสมในระดับมากที่สุด
