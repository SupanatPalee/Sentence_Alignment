sentences
งานวิจัยนี้เป็นการศึกษาเชื้อเพลิงอิมัลชัน ดีเซล–น้ำ ที่ผลิตด้วยเครื่องไฮโดรไดนามิกคาวิเทชันแบบโรเตอร์และสเตเตอร์
"เพื่อนำไปวิเคราะห์ความคงตัว ขนาดหยดอนุภาคด้วยกล้องจุลทรรศน์กำลังขยาย 1000 เท่า และค่าการกระจายของขนาดอนุภาค (poly dispersity index, PDI) ของเชื้อเพลิงอิมัลชันด้วยเครื่องวัดขนาดอนุภาคระดับนาโนเมตร"
ในการศึกษาได้ออกแบบโรเตอร์ที่มีตัวแปรอิสระคือ เส้นผ่านศูนย์กลางของรูเจาะ (4–6 mm) และอัตราส่วนระหว่างเส้นผ่านศูนย์กลางของรูเจาะกับความลึกของรูเจาะ (0.6–1.0)
โดยระยะห่างระหว่างโรเตอร์กับสเตเตอร์เท่ากับ 10 mm ความสูงของโรเตอร์เท่ากับ 46 mm และเส้นผ่านศูนย์กลางของโรเตอร์เท่ากับ 70 mm
เพื่อนำไปผลิตเชื้อเพลิงอิมัลชัน ดีเซล–น้ำ ซึ่งประกอบด้วย น้ำมันดีเซลเท่ากับ 80 vol.% น้ำเท่ากับ 10 vol.% สารลดแรงตึงผิวชนิด Span80 เท่ากับ 5 vol.% และสารลดแรงตึงผิวชนิด Tween80 เท่ากับ 5 vol.% (สูตร D80W10S5T5)
โดยอัตราการการไหลของสารผสมเข้าเครื่องไฮโดรไดนานิกคาวิเทชันเท่ากับ 10.5 L/hr ที่ความเร็วรอบโรเตอร์เท่ากับ 4000 rpm
จากผลการทดลองพบว่า โรเตอร์ที่มีขนาดเส้นผ่านศูนย์กลางของรูเจาะเท่ากับ 4 mm และอัตราส่วนระหว่างเส้นผ่านศูนย์กลางของรูเจาะกับความลึกเท่ากับ 0.8 และ 1.0 สามารถผลิตเชื้อเพลิงอิมัลชัน ดีเซล–น้ำ ที่มีระยะเวลาความเสถียรภาพสูงสุดเท่ากับ 60 วัน มีขนาดหยดอนุภาคเฉลี่ยเท่ากับ 3 µm และค่าการกระจายของขนาดอนุภาคเฉลี่ยเท่ากับ 285 และ 271 nm ตามลำดับ
ดังนั้นการใช้ไฮโดรได–นามิกคาวิเทชันสามารถผลิตเชื้อเพลิงอิมัลชัน ดีเซล–น้ำ ในขนาดอนุภาคระดับนาโนเมตรได้ ซึ่งมีข้อดี คือ ช่วยเพิ่มประสิทธิภาพในการเผาไหม้ของเชื้อเพลิงในเครื่องยนต์และลดก๊าซไอเสียที่เกิดขึ้นจากเครื่องยนต์ได้ เช่น ก๊าซไนโตรเจนออกไซด์ เป็นต้น
