sentences
งานวิจัยนี้มีวัตถุประสงค์เพื่อศึกษาแบบจำลองการก้าวเดินของเครื่องช่วยเดินสำหรับผู้ป่วยเด็กสมองพิการ
โดยพิจารณาสัดส่วนของกลไกการก้าวเดินตามหลักการยศาสตร์ของสรีระเด็กไทยในช่วงอายุ 3 – 12 ปี
และอาศัยหลักการการเคลื่อนที่ของกลไกแขนเชื่อมโยง 4 แท่ง (Four-Bar Linkages) ในการหาระยะก้าวเดิน
แบบจำลองการก้าวเดินที่ได้ถูกนำไปใช้ในการสร้างต้นแบบเครื่องช่วยเดินแบบอยู่กับที่เพื่อเป็นกายอุปกรณ์ที่ช่วยนักกายภาพบำบัดในการทำกายภาพบำบัดให้แก่ผู้ป่วยเด็กสมองพิการ
ผลจากกการศึกษาพบว่าระยะก้าวเดินของกลไกนี้มีค่าสูงสุดเท่ากับ 133.129 มิลลิเมตร
นอกจากนี้ยังพบว่าระยะทางที่ใช้ในการฝึกเดินยังขึ้นอยู่กับความเร็วรอบที่เลือกใช้ในการฝึกเดินด้วย
