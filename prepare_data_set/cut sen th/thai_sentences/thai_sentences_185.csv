sentences
การวิจัยในครั้งนี้เป็นการวิจัยเชิงคุณภาพ
เพื่อศึกษาปัญหาในกระบวนการบริหารต้นทุนของโครงการก่อสร้าง
โดยหนึ่งในเงื่อนไขที่สร้างปัญหาต่อปัญหาในการบริหารต้นทุนของโครงการก่อสร้างคือความซับซ้อนของอาคารโดยเฉพาะโครงการก่อสร้างอาคารโรงพยาบาล
ดังนั้นงานวิจัยนี้มีวัตถุประสงค์เพื่อศึกษาความสัมพันธ์ของปัญหาในกระบวนการบริหารต้นทุนของโครงการก่อสร้างโรงพยาบาลเอกชน
การศึกษาในครั้งนี้เลือกใช้เครื่องมือแบบสัมภาษณ์แบบกึ่งโครงสร้างในการเก็บรวบรวมข้อมูล จากผู้เชี่ยวชาญในการบริหารต้นทุนโครงการก่อสร้างโรงพยาบาล จำนวน 12 คน
คัดเลือกจากวิธีเจาะจงจากผู้เชี่ยวชาญฝ่ายบริหารงานก่อสร้างขององค์กรโรงพยาบาลเอกชนแห่งหนึ่งที่มีรายรับมากกว่าครึ่งหนึ่งของส่วนแบ่งการตลาดในธุรกิจโรงพยาบาลเอกชนของประเทศไทย
วิเคราะห์ตามหลักการวิเคราะห์เชิงคุณภาพตามหลักการจำแนกข้อมูล
และวิเคราะห์ค่าสัมประสิทธิ์สหสัมพันธ์ด้วยโปรแกรมสำเร็จรูป
ผลการศึกษาพบว่า การจัดทำแผนงานในช่วงการวางแผนงานมีระดับค่าสัมประสิทธิ์สหสัมพันธ์ในระดับมาก (r=0.61) ต่อการตรวจวัดต้นทุนของโครงการก่อสร้าง
จากผลลัพธ์สามารถอธิบายได้ว่ากระบวนการทั้งสองมีความสัมพันธ์ในการก่อให้เกิดปัญหาในกระบวนการบริหารต้นทุนในระดับปานกลางของการวิเคราะห์ผลสัมประสิทธิ์สหสัมพันธ์แบบเพียร์สัน
