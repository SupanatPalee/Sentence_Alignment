sentences
การหมักปุ๋ยแบบใช้อากาศจากตะกอนนํ้าเสียโรงงานอาหารทะเล ทะลายปาล์ม และกากขี้แป้งยาง
โดยมีอัตราส่วน 1:1:1 และ 2:1:1 ของถังหมักที่ 1 และ 2 ตามลำดับ ระยะเวลา 60 วัน
ตัวแปรที่ทำการทดลอง คือ อุณหภูมิ ความชื้น ค่าความเป็นกรด-ด่าง ค่าการนำไฟฟ้า อินทรียวัตถุ อินทรีย์คาร์บอน ไนโตรเจน โพแทสเซียม (total K2O) ฟอสฟอรัส (total P2O5) และอัตราส่วนคาร์บอนต่อไนโตรเจน
ผลการทดลองพบว่าอัตราส่วนคาร์บอนต่อไนโตรเจนของถังหมักที่ 1 และถังหมักที่ 2 มีค่า 9.25 และ 6.96 ตามลำดับ
ส่วนปริมาณร้อยละของธาตุอาหารหลัก N- P2O5- K2O ของถังหมักที่ 1 และถังหมักที่ 2 มีค่า 2.68-24.90-1.28 และ 3.28-18.11-1.18 ตามลำดับ
นอกจากนี้ยังพบว่าปุ๋ยหมักที่ได้มีค่าตัวแปรผ่านมาตรฐานของกรมวิชาการเกษตร
ยกเว้นความชื้นเพียงอย่างเดียวที่ไม่ผ่านมาตรฐาน
และผลิตภัณฑ์ที่ได้สามารถนำไปใช้เป็นวัสดุในการปรับปรุงดิน
อีกทั้งยังเป็นการนำของเสียจากอุตสาหกรรมกลับมาใช้ประโยชน์อีกด้วย
