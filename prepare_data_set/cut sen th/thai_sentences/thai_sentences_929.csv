sentences
การวิจัยครั้งนี้มีวัตถุประสงค์เพื่อ 1) สร้างแบบจำลองเชิงตัวเลข ในการศึกษาพฤติกรรมแรงต้านทานดินที่มีต่อฐานรากเสาเข็มกลุ่ม ที่รองรับโครงสร้างป้ายโฆษณาขนาดใหญ่ในเขตพื้นที่กรุงเทพมหานคร
และ 2) ศึกษาตัวคูณลดค่า (p-multipliers) ของเสาเข็มแต่ละต้นภายในกลุ่มภายใต้สภาวะการรับน้ำหนักที่เกิดจากแรงลมที่กระทำทางด้านข้าง
โดยสร้างแบบจำลองด้วยวิธีไฟไนท์อิลิเมนท์แบบสามมิติ
และประมวลผลโดยใช้ชุดคำสั่งมาตรฐานของโปรแกรม ABAQUS/CAE ที่ควบคุมการเคลื่อนตัวสัมพัทธ์ระหว่างดินฐานราก และเสาเข็มด้วยเทคนิคการจำลองชิ้นส่วนเสมือนที่มีความบางเป็นพิเศษ บริเวณชั้นดินรอบ ๆ เสาเข็มให้มีขนาดเท่ากับร้อยละ 10 ของเส้นผ่าศูนย์กลางของเสาเข็ม
จากผลการวิจัยพบว่า
1)
แรงต้านทานทางด้านข้างของดินโดยรอบเสาเข็มนั้นเกิดขึ้นสูงสุดที่บริเวณใกล้ผิวดินเดิม หรือที่ระดับความลึกวิกฤติที่ระยะความลึกประมาณ 2 เท่าของระยะที่กว้างที่สุดของเสาเข็ม
ภายใต้สภาวะที่โครงสร้างป้ายรับหน่วยแรงลมสูงสุดตามที่ พ.ร.บ.ควบคุมอาคารกำหนดไว้ และเสาเข็มที่ติดตั้งในแถวแรกจะเกิดหน่วยแรงกระจายเป็นบริเวณกว้างมากกว่าเสาเข็มในแถวหลัง
และ
2) ตัวคูณลดค่าของเสาเข็มแถวแรก (Leading row) มีค่าเท่ากับ 0.884 และเสาเข็มแถวหลัง (Trailing row) มีค่าเท่ากับ 0.772 เนื่องจากอันตรกิริยาระหว่างเสาเข็มด้วยกันภายในกลุ่มและดินฐานรากโดยรอบ (Pile-soil-pile interaction) มีผลกระทบจากตำแหน่งของเสาเข็มภายในกลุ่ม และทิศทางของแรงกระทำทางด้านข้างที่มากระทำต่อฐานรากเสาเข็ม
