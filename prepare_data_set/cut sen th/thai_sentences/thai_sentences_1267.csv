sentences
วัตถุประสงค์ของการศึกษาคือเพื่อหาผลกระทบของการให้แรงเฉือนแบบวัฏจักร
โดยให้ค่าความกว้างของคลื่นต่ำกว่าค่ากำลังเฉือนสูงสุดของรอยแตกในหินทรายชุดพระวิหาร
รอยแตกในหินถูกจำลองขึ้นในห้องปฏิบัติการด้วยวิธีการกดแนวเส้นซึ่งจะได้รอยแตกภายใต้แรงดึง
รอยแตกถูกเฉือนแบบวัฏจักรในทิศทางไปข้างหน้าและดันกลับมาข้างหลังภายใต้ความเค้นกดมีค่าระหว่าง 1-4 เมกะปาสคาล
การทดสอบการเฉือนแบบวัฏจักรมี 2 สภาวะ
โดยใช้ตัวอย่างหินสองชุด
คือ
1) ให้ความกว้างของคลื่นความเค้นคงที่
และ 2) ให้ความกว้างของคลื่นการเคลื่อนตัวคงที่
โดยดำเนินการภายใต้ 50 วัฏจักร
ผลที่ได้ระบุว่าการเฉือนรอยแตกแบบวัฏจักรจะลดค่ากำลังเฉือนและความยืดหยุ่นของรอยแตกได้เล็กน้อยในทั้งสองสภาวะ
ปรากฏการณ์นี้เป็นผลมาจากความขรุขระของผิวรอยแตกลำดับที่สองถูกเฉือนออกไป
พลังงานที่ใช้ในการเฉือนรอยแตกจะเพิ่มขึ้นในแต่ละรอบสำหรับการทดสอบแบบความกว้างของคลื่นความเค้นคงที่
แต่จะลดลงสำหรับการทดสอบแบบความกว้างของคลื่นการเคลื่อนตัวคงที่
ค่ากำลังเฉือนของรอยแตกหลักจากถูกเฉือนแบบวัฏจักรแล้วจะมีค่าต่ำกว่าค่ากำลังเฉือนของรอยแตกที่ไม่ได้ถูกเฉือนแบบวัฏจักร
