sentences
การศึกษาวิจัยนี้มีวัตถุประสงค์ เพื่อศึกษาผลกระทบต่อผลิตภาพแรงงานเนื่องจากการนำมาตรการความปลอดภัยมาใช้ในการทำงาน
โดยเลือกกรณีศึกษางานติดตั้งฝ้าเพดานของอาคารที่พักอาศัย 4 ชั้น 42 ห้อง แห่งหนึ่งในเขตกรุงเทพมหานคร
มาตรการความปลอดภัยสำหรับงานติดตั้งฝ้าเพดานที่นำมาใช้ประกอบด้วย (1) นั่งร้านมีความแข็งแรง
(2) ทางเดินบนนั่งร้าน สะอาด และไม่ลื่น
(3) คนงานสวมใส่หมวกนิรภัย รองเท้านิรภัย
(4) มีผู้รับผิดชอบนั่งร้าน และ (5) เอกสารการอนุญาตให้ใช้นั่งร้าน
ผลการศึกษาพบว่า ผลิตภาพแรงงานก่อนนำมาตรการความปลอดภัยมาใช้มีค่าเฉลี่ย 1.85 ตร.ม./คน/ชม.
หลังจากนำมาตรการความปลอดภัยมาใช้มีค่าเฉลี่ย 1.66 ตร.ม./คน/ชม.
ค่าผลิตภาพแรงงานลดลงประมาณ 10.27 %
ใช้เวลาในการทำงานเพิ่มขึ้นประมาณ 5.35 %
และค่าแรงงานเพิ่มขึ้นประมาณ 10.26 %
