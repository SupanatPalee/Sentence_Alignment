sentences
งานวิจัยฉบับนี้มีวัตถุประสงค์เพื่อศึกษา และเปรียบเทียบแนวคิดในการคำนวณต้นทุนโลจิสติกส์ในภาคอุตสาหกรรมของประเทศไทย จากกลุ่มตัวอย่างธุรกิจขนาดเล็ก จำนวน 30 สถานประกอบการ ธุรกิจขนาดกลาง จำนวน 30 สถานประกอบการ และธุรกิจขนาดใหญ่ จำนวน 30 สถานประกอบการ
เพื่อทำการเก็บข้อมูล และเปรียบเทียบต้นทุนโลจิสติกส์ ในส่วนของต้นทุนบริหารจัดการ (CAdmins) ตามแนวคิดของ CASS Method ที่พิจารณาต้นทุนบริหารจัดการ (CAdmins) ที่ 10% ของผลรวมค่าใช้จ่ายจากต้นทุนการขนส่ง (CTran) และ ต้นทุนการถือครองสินค้าคงคลัง (CInvent) และการใช้ข้อมูลจากต้นทุนโลจิสติกส์จากตัวชี้วัดประสิทธิภาพโลจิสติกส์และโซ่อุปทานภาคอุตสาหกรรม
โดยใช้ข้อมูล 1.ต้นทุนการพยากรณ์และการวางแผนความต้องการของลูกค้า (CILPI1) 2.ต้นทุนการให้บริการแก่ลูกค้า และกิจกรรมสนับสนุน (CILPI2)  3.ต้นทุนการสื่อสารด้านโลจิสติกส์ และ การจัดการคำสั่งซื้อ (CILPI3)  4.ต้นทุนการจัดซื้อจัดหา (CILPI4)  5.ต้นทุนการขนถ่ายและการบรรจุหีบห่อ (CILPI5)
6. ต้นทุนการจัดการคลังสินค้า (CILPI6)
7. ต้นทุนการบริหารสินค้าคงคลัง (CILPI7)  8. ต้นทุนการขนส่ง (CILPI8) และ 9. ต้นทุนโลจิสติกส์ย้อนกลับ (CILPI9)
จากการศึกษาพบว่าธุรกิจขนาดเล็ก และธุรกิจขนาดกลาง ต้นทุนบริหารจัดการ (CAdmins) ที่ใช้ข้อมูลจากตัวชี้วัดประสิทธิภาพโลจิสติกส์และโซ่อุปทานภาคอุตสาหกรรม มีมูลค่าสูงกว่าแนวคิดของ CASS Method
"โดยธุรกิจขนาดเล็กมีต้นทุนบริหารจัดการ (CAdmins) มีมูลค่า 29,794,124.16 บาท คิดเป็น 5.50% ของยอดขาย"
"ในขณะ  ที่แนวคิดของ CASS Method มีมูลค่า 5,950,500.35 บาท คิดเป็น 1.10% ของยอดขาย"
"และธุรกิจขนาดกลางมีต้นทุนบริหารจัดการ (CAdmins) มีมูลค่า 188,532,364.72 บาท คิดเป็น 3.49%"
"ในขณะที่แนวคิดของ CASS Method มีมูลค่า 52,989,890.95 บาท คิดเป็น  0.98% ของยอดขาย"
"ในขณะเดียวกันธุรกิจขนาดใหญ่มีต้นทุนบริหารจัดการ (CAdmins) ที่ใช้ข้อมูลจากจากตัวชี้วัดประสิทธิภาพโลจิสติกส์และโซ่อุปทานภาคอุตสาหกรรม มีมูลค่าน้อยกว่าแนวคิดของ CASS Method มีมูลค่า 318,171,359.82 บาท คิดเป็น 1.39% ของยอดขาย"
"ในขณะที่แนวคิดของ CASS Method มีมูลค่า 138,822,298.37 บาท คิดเป็น 0.61% ของยอดขาย"
จากการศึกษาวิจัยพบว่าปัจจัยหนึ่งที่ทำให้ธุรกิจขนาดเล็ก และขนาดกลางมีต้นทุนการบริการจัดการ (CAdmins) สูงเนื่องจากยังขาดการใช้เทคโนโลยี หรือระบบสารสนเทศเข้ามาใช้ในการดำเนินธุรกิจ หรือบางธุรกิจกำลังอยู่ในช่วงพัฒนาจึงทำให้ต้นทุนดังกล่าวสูงกว่าธุรกิจขนาดใหญ่
