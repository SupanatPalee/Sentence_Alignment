sentences
การระเหยเป็นสาเหตุสำคัญของความสูญเสียน้ำในแหล่งกักเก็บเป็นอย่างมาก
ทำให้เกิดการคิดค้นวิธีลดอัตราการระเหยรูปแบบต่างๆ
ที่ผ่านมาสามารถจัดเป็นกลุ่มได้ 3 แนวทาง ได้แก่ วิธีการครอบคลุมทางชีวภาพ วิธีการทางสารเคมี และวิธีการทางกายภาพ
จากการศึกษาพบว่าวิธีการครอบคลุมทางชีวภาพสามารถลดอัตราการระเหยได้ประมาณ 15-40%
เป็นวิธีธรรมชาติที่มีค่าใช้จ่ายไม่สูงมากแต่จะมีผลกระทบต่อคุณภาพน้ำทำให้ต้องเพิ่มค่าใช้จ่ายในการปรับปรุงคุณภาพน้ำก่อนนำไปใช้
ส่วนวิธีการทางสารเคมีเป็นวิธีที่สามารถลดอัตราการระเหยได้ประมาณ 15-30%
มีการลงทุนค่อนข้างต่ำจึงใช้กันอย่างแพร่หลาย
โดยมีค่า B/C Ratio เท่ากับ 1.32
และต้นทุนต่อหน่วยของวิธีนี้มีค่าเท่ากับ 7.60 บาท/m3
แต่วิธีนี้ไม่สามารถรับรู้พื้นที่ครอบคลุมของสารเคมีบนผิวน้ำและโดนทำลายได้ง่ายโดยคลื่นที่ผิวน้ำจากความเร็วลมและอุณหภูมิของน้ำ
สำหรับวิธีการทางกายภาพสามารถลดอัตราการระเหยได้มากที่สุดประมาณ 70-95%
แต่เป็นวิธีที่มีต้นทุนต่อหน่วยที่สูงมีค่าเท่ากับ 59.15 บาท/m3
ดังนั้นงานวิจัยนี้จึงเสนอการใช้ขวด PET บรรจุเศษขยะพลาสติกลอยปกคลุมผิวน้ำ ซึ่งเป็นวิธีทางกายภาพที่ใช้วัสดุ   หาได้ง่ายในท้องถิ่น
และเป็นการกำจัดขยะโดยไม่เสียค่าใช้จ่าย
ซึ่งทำให้ต้นทุนต่อหน่วยต่ำลงอย่างมากมีค่าเท่ากับ 3.56 บาท/m3
และมีค่า B/C Ratio เพิ่มขึ้นเท่ากับ 2.24
นอกจากนี้ขวด PET
ยังไม่มีสาร Diethyl hydroxylamine และสาร Bisphenol A ที่ส่งผลกระทบกับสิ่งแวดล้อม
