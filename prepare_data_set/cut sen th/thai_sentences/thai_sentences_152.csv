sentences
งานวิจัยนี้นำเสนอการพัฒนาระบบวัดทางแสงที่มีต้นทุนต่ำเพื่อตรวจสอบส่วนผสมของเมทานอลในเอทานอล
โดยใช้เลเซอร์ไดโอด โฟโต้ไดโอดและคอมพิวเตอร์บอร์ดเดี่ยวเป็นแหล่งกำเนิดแสง ตัวรับแสงและหน่วยประมวลผล ตามลำดับ
จากการศึกษาพบว่าความขุ่นของเทปกาวใสเปลี่ยนแปลงไปตามความเข้มข้นของเมทานอลในสารผสม
โดยพบว่าค่าความเข้มแสงส่องผ่านที่วัดด้วยอุปกรณ์มาตรฐานและค่าความเข้มแสงสะท้อนที่วัดด้วยระบบที่พัฒนาขึ้นมีค่าลดลงเมื่อความเข้มข้นของเมทานอลในสารผสมสูงขึ้น
และการวัดแสงสะท้อนด้วยระบบที่พัฒนาขึ้นมีการตอบสนองต่อส่วนผสมของเมทานอลในเอทานอลไม่เป็นเชิงเส้น
โดยมีความไวสูงขึ้นเมื่อระยะเวลาการวัดนานขึ้น
ผลการทดลองแสดงให้เห็นความเป็นไปได้ในการตรวจสอบส่วนผสมของเมทานอลและเอทานอลด้วยการวัดแสงสะท้อนโดยใช้ระบบวัดที่มีต้นทุนต่ำซึ่งสามารถทำได้ง่ายและใช้งานสะดวก
