sentences
งานวิจัยนี้ศึกษาโครงสร้างรูพรุนของอลูมิเนียมออกไซด์ (Al2O3) บนพื้นผิวอลูมิเนียมอัลลอย
ทำการอโนไดซ์ที่เวลา 25 นาที และความต่างศักย์ 24 โวลต์
โดยแบ่งการทดลองเป็น 3 ส่วน ดังนี้
ส่วนที่ 1 เปรียบเทียบการใช้สารละลายอิเล็กโทรไลต์เป็นกรดเดี่ยวและกรดผสม ที่อุณหภูมิ 20°C
"ส่วนที่ 2 เปรียบเทียบอุณหภูมิในการอโนไดซ์เท่ากับ 10,  20,  30 และ 40°C"
โดยใช้สารละลายอิเล็กโทรไลต์เป็นกรดผสมระหว่างกรดซิตริกและกรดซัลฟิวริกที่อัตราส่วนเชิงมวลต่อปริมาตรเท่ากับ 0.166 กรัมต่อมิลลิลิตร
และส่วนที่ 3
"เปรียบเทียบอัตราส่วนเชิงมวลต่อปริมาตรของกรดผสมเท่ากับ 0.166, 0.332, 0.664, 0.996, 1.328  และ 1.660  กรัมต่อมิลลิลิตร ที่อุณหภูมิ 40°C"
การวิเคราะห์ด้วยกล้องจุลทรรศน์อิเล็กตรอนแบบส่องกราดชนิดฟิลด์อีมิสชัน (FE-SEM) และ Laser Scanning Microscope (LSM) ผลปรากฏว่าในกรณีของการใช้กรดเดี่ยวเป็นกรดซิตริกหรือกรดผสมที่อัตราส่วนเชิงมวลต่อปริมาตรเท่ากับ 0.166 กรัมต่อมิลลิลิตร ภายใต้การใช้อุณหภูมิไม่เกิน 30°C  จะให้ลักษณะโครงสร้างรูพรุนของอลูมิเนียมออกไซด์ที่มีการเรียงตัวกันอย่างไม่เป็นระเบียบและพบลักษณะของโครงสร้างที่ถูกทำลายน้อย
