sentences
งานวิจัยนี้ มีวัตถุประสงค์ เพื่อศึกษาสภาพการทำงานและสภาพปัญหาในการผลิตไม้กวาดดอกหญ้า
รวมทั้งการปรับปรุงแก้ไขปัญหาในการผลิต
และเพิ่มประสิทธิภาพการผลิตของกลุ่มอาชีพผลิตไม้กวาดดอกหญ้า ชุมชนบ้านทะเลบก ตำบลบ้านทะเลบก อำเภอดอนเจดีย์ จังหวัดสุพรรณบุรี
การศึกษาเริ่มจากการเก็บข้อมูลในด้านต่าง ๆ
เพื่อให้ทราบถึงขั้นตอนการทำงาน และสภาพปัญหาที่เกิดขึ้น
ก่อนนำข้อมูลมาวิเคราะห์
เพื่อหาแนวทางในการเพิ่มประสิทธิภาพการผลิตของกลุ่มอาชีพผลิตไม้กวาดดอกหญ้า
ผลการศึกษาพบว่า การปฏิบัติงานในแต่ละขั้นตอนของการผลิต มีความซ้ำซ้อนและ ไม่มีเครื่องมือช่วยในการปฏิบัติงาน
ทำให้เกิดกิจกรรมการเคลื่อนไหวและระยะทางในการเคลื่อนที่มาก
นอกจากนี้ ยังนำไปสู่ความเมื่อยล้าจากการทำงาน
และใช้เวลาในการผลิตมาก
การใช้เครื่องมือทางวิศวกรรมอุตสาหการประกอบด้วย การศึกษางาน แผนภูมิกระบวนการ แผนผังก้างปลา และหลัก ECRS
ถูกนำมาประยุกต์ใช้
เพื่อแก้ไขปัญหาดังกล่าวให้แก่กลุ่มอาชีพผลิตไม้กวาดดอกหญ้า
และผลหลังจากการปรับปรุงกระบวนการทำงาน พบว่าเมื่อกระบวนการทำงานมีความต่อเนื่องกัน
สามารถลดกิจกรรมการเคลื่อนไหวลงได้ 6 กิจกรรม
เวลาในการผลิตลดลง 10.08 นาที และระยะทางการเคลื่อนที่ลดลง 6.15 เมตร คิดเป็นร้อยละ 75.25
