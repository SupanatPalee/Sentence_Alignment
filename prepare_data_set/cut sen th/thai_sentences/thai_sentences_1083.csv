sentences
การวิจัยนี้เป็นการออกแบบและสร้างยานพาหนะไฟฟ้า
วัตถุประสงค์ของการออกแบบคือโครงสร้างที่มีมาตรฐานความปลอดภัย น้ำหนักเบา
และชุดต้นกำลังขับเคลื่อนด้วยพลังงานไฟฟ้า
จากการออกแบบและสร้างทำให้ได้รถไฟฟ้าที่มีโครงสร้างแบบท่อโครงถัก (tube space frame chassis) มีค่าความปลอดภัย (F.O.S) เท่ากับ 5.44
โดยใช้ชุดต้นกำลังเป็นมอเตอร์ไฟฟ้ากระแสตรง 60 โวลต์ขนาด 3 แรงม้า
และแหล่งป้อนกระแสไฟใช้แบตเตอรี่ขนาด 12 โวลต์ 60 แอมแปร์-ชั่วโมง 5 ลูก ต่อแบบอนุกรม
ผลการทดสอบสมรรถนะใช้งาน สามารถวิ่งได้ระยะทาง 45 km ความเร็วสูงสุด 36 km/h
รับน้ำหนักบรรทุกได้ 600 kg และขึ้นเนินได้ 30 องศา
ระยะเวลาในการชาร์จไฟเข้าแบตเตอรี่ 7 ชั่วโมง สามารถประยุกต์ใช้งานได้หลากหลายตามความต้องการของชุมชนหรือหน่วยงานที่ต้องการระบบขนส่งสาธารณะขนาดเล็ก
