sentences
วัตถุประสงค์ของงานวิจัยนี้เพื่อปรับปรุงประสิทธิภาพของตัวเร่งปฏิกิริยาไนโตรเจนไททาเนียมไดออกไซด์โดยการเจือเหล็ก (Fe-N-TiO2) ต่อประสิทธิภาพในการย่อยสลายสีย้อมประเภทรีแอคทีฟเรด 120 ภายใต้แสงวิซิเบิล
ตัวเร่งปฏิกิริยา Fe-N-TiO2 และ N-TiO2 ถูกสังเคราะห์ด้วยวิธีไฮโดรเทอร์มอล
และไม่ผ่านกระบวนการแคลไซน์
ตัวเร่งปฏิกิริยาที่ศึกษาเพื่อเปรียบเทียบประสิทธิภาพ คือ ตัวเร่งปฏิกิริยาไททาเนียมไดออกไซด์ที่มีการเจือเหล็กร้อยละ 1 โดยน้ำหนัก (1.0%Fe-N-TiO2) ตัวเร่งปฏิกิริยาที่ไม่มีการเจือเหล็ก (N-TiO2) และตัวเร่งปฏิกิริยาทางการค้า (P25)
คุณสมบัติทางกายภาพและทางเคมีของตัวเร่งปฏิกิริยา ได้แก่ โครงสร้างผลึก ขนาดผลึก ลักษณะสัณฐานวิทยา พื้นที่ผิวจำเพาะ สถานะออกซิเดชันของธาตุ ช่องว่างพลังงาน และค่าความเป็นแม่เหล็ก ได้ทำการวิเคราะห์ ด้วยเทคนิค X-ray diffraction (XRD) Field emission scanning electron microscope (FESEM) N2-adsorption-desorption X-ray photoemission spectroscopy (XPS)             UV-vis diffuse reflectance spectroscopy (UV-DRs) และ Versalab (VSM) ตามลำดับ
ผลการศึกษาพบว่าตัวเร่งปฏิกิริยา N-TiO2 และ P25 พบเฟสอนาเทสเป็นหลัก และเฟสรูไทล์พบเพียงเล็กน้อย ตัวเร่งปฏิกิริยา 1.0%Fe-N-TiO2 พบว่าความเป็นผลึกของเฟสอนาเทสลดลงและไม่พบเฟสรูไทล์
การเจือเหล็กทำให้ตัวเร่งปฏิกิริยามีขนาดผลึกขนาดเล็กประมาณ 10-11 นาโนเมตร
ลักษณะสัณฐานวิทยาของตัวเร่งปฏิกิริยาที่สังเคราะห์ด้วยวิธีไฮโดรเทอร์มอล มีรูปร่างค่อนข้างเป็นทรงกลมที่มีขนาดอนุภาคนาโนเมตร
และเมื่อมีการเจือเหล็กขนาดของอนุภาคเล็กลง พื้นที่ผิวจำเพาะของตัวเร่งปฏิกิริยาที่คำนวณโดยสมการของ Brunauer–Emmett–Teller (BET) พบว่าตัวเร่งปฏิกิริยา 1.0%Fe-N-TiO2                    มีพื้นที่ผิวจำเพาะสูงสุดโดยมีค่าประมาณ 115 ตารางเมตรต่อกรัม สถานะออกซิเดชันของเหล็กในตัวเร่งปฏิกิริยา 1.0%Fe-N-TiO2 มีเลขออกซิเดชันเป็น Fe3+
ซึ่งการเจือเหล็กสามารถลดช่องว่างพลังงานจาก 2.94 อิเล็กตรอนโวลต์ (N-TiO2) เป็น 2.70 อิเล็กตรอนโวลต์ และค่าความเป็นแม่เหล็กของตัวเร่งปฏิกิริยา 1.0%Fe-N-TiO2 มีค่าความเป็นแม่เหล็กประมาณ 0.011 emuต่อกรัม ผลของการกำจัดสีย้อมรีแอคทีฟเรด 120 โดยการดูดซับและการเกิดปฏิกิริยาภายใต้แสงวิซิเบิล
ผลพบว่าประสิทธิภาพการจำกัดสีย้อมของตัวเร่งปฏิกิริยา 1.0%Fe-N-TiO2    มีค่าสูงถึงร้อยละ 99
และมีประสิทธิภาพสูงสุดเมื่อเทียบกับตัวเร่งปฏิกิริยา N-TiO2 และ P25
สามารถสรุปได้ว่าตัวเร่งปฏิกิริยาไนโตรเจนไททาเนียมไดออกไซด์ที่ได้รับการปรับปรุงโดยการเจือเหล็กสามารถย่อยสลายมลพิษได้จริงภายใต้แสงวิซิเบิล
