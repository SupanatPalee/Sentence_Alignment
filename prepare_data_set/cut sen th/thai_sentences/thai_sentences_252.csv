sentences
โดยทั่วไปแบบจำลองทางคณิตศาสตร์ของวงจรแปลงผันกำลังไฟฟ้าเป็นแบบจำลองที่ขึ้นอยู่กับเวลาเนื่องมาจากผลของอุปกรณ์สวิตช์ของวงจร
แบบจำลองดังกล่าวมีความซับซ้อนเป็นอย่างมากในการนำไปใช้วิเคราะห์เสถียรภาพหรือออกแบบระบบควบคุม
บทความนี้จะนำเสนอการพิสูจน์หาแบบจำลองทางคณิตศาสตร์ที่ไม่ขึ้นอยู่กับเวลาโดยอาศัยวิธีดีคิว
แบบจำลองดังกล่าวสามารถนำไปประยุกต์ใช้สำหรับการออกแบบตัวควบคุมพีไอด้วยวิธีการทางปัญญาประดิษฐ์ซึ่งอาศัยการค้นหาแบบตาบูเชิงปรับตัวได้
การตรวจสอบความถูกต้องของแบบจำลองที่นำเสนอในบทความนี้อาศัยการจำลองสถานการณ์บนคอมพิวเตอร์ด้วยโปรแกรม MATLAB/SimPowerSystem®
นอกจากนี้ยังมีการจำลองสถานการณ์แบบฮาร์ดแวร์ในลูปเพื่อยืนยันผลการควบคุมแรงดันไฟฟ้ากระแสตรงเอาต์พุตโดยใช้ค่าสัมประสิทธิ์ตัวควบคุมพีไอที่ได้จากวิธีการค้นหาที่นำเสนอในบทความนี้
ผลการจำลองสถานการณ์แสดงให้เห็นว่าตัวควบคุมพีไอที่ได้จากการออกแบบด้วยวิธีการค้นหาแบบตาบูเชิงปรับตัวได้ให้สมรรถนะที่ดีกว่าการออกแบบด้วยวิธีการแบบดั้งเดิมทั้งในสภาวะชั่วครู่และสภาวะอยู่ตัว
