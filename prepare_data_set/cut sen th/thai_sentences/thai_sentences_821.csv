sentences
งานวิจัยนี้มีวัตถุประสงค์เพื่อหาแนวทางการปรับปรุงวิธีการทำงานและลดเวลาสูญเปล่าที่เกิดขึ้นในกระบวนการผลิต ผลิตภัณฑ์ไรซ์แครกเกอร์
จากการศึกษาปัญหาเบื้องต้นพบว่า มีกิจกรรมที่ไม่ก่อให้เกิดมูลค่าเพิ่มในขั้นตอนการบรรจุและขั้นตอนการชั่งน้ำหนัก คือ ความสูญเปล่าเนื่องจากการเคลื่อนไหวมากเกินไป การรอคอยระหว่างกระบวนการ และการขนย้าย
จึงทำการประยุกต์ใช้แนวคิดไคเซ็นเพื่อลดความสูญเปล่าโดยพยายามขจัดและลดงานที่ไม่ก่อให้เกิดมูลค่าเพิ่ม
ทำการวิเคราะห์หาสาเหตุที่แท้จริงของปัญหาโดยใช้เทคนิค Why-Why Analysis
จากนั้นทำการปรับปรุงวิธีการทำงานโดยใช้หลักการ ECRS
ผลจากการปรับปรุงพบว่า ความสูญเปล่าต่างๆ ที่กล่าวมานั้นลดลง รอบเวลาในการทำงานของขั้นตอนการบรรจุและขั้นตอนการชั่งน้ำหนักจากเดิม 30.23 นาทีต่อตะกร้า ลดลงเหลือ 23.27 นาทีต่อตะกร้า
คิดเป็นประสิทธิภาพที่เพิ่มขึ้นร้อยละ 23.02
และกำลังการผลิตเพิ่มขึ้นจากเดิม 400 กล่องต่อวัน เป็น 450 กล่องต่อวัน
"คำหลัก:  ไรซ์แครกเกอร์, ไคเซ็น, หลักการ ECRS"
