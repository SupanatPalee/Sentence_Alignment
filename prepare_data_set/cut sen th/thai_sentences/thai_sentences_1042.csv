sentences
ในการศึกษาครั้งนี้มีวัตถุประสงค์เพื่อศึกษาพฤติกรรมปัญหาและความต้องการในการจัดการขยะชุมชน
เพื่อสร้างเครือข่ายความร่วมมือในการแก้ไขและพัฒนาชุมชน
โดยศึกษาและรวบรวมข้อมูลปัญหาขยะมูลฝอยที่เกิดขึ้นของชุมชนในพื้นที่องค์การบริการส่วนตำบลสมอแข อำเภอเมือง จังหวัดพิษณุโลก
ทำการสุ่มตัวอย่างจำนวน 418 ครัวเรือนวิเคราะห์และประมวลข้อมูลด้วยโปรแกรม Microsoft Excel
ใช้สถิติ ค่าเฉลี่ย ร้อยละ ส่วนเบี่ยงเบนมาตรฐาน
ซึ่งใช้แบบสอบถามเป็นเครื่องมือในการวิจัย
องค์การบริการส่วนตำบลสมอแขประสบปัญหาไม่สามารถเก็บค่าธรรมเนียมบริการขยะมูลฝอยกับครัวเรือนที่เป็นสมาชิกได้ครบทุกครัวเรือน
ทำให้รายรับไม่สมดุลกับรายจ่ายจึงต้องรับภาระค่าใช้จ่ายส่วนต่างดังกล่าว
จากการสำรวจความต้องการพบว่าประชาชนส่วนใหญ่ต้องการให้เจ้าหน้าที่ไปเรียกเก็บค่าธรรมเนียมขยะมูลฝอยในช่วงเวลา 7:00 - 8:00 น. คิดเป็นร้อยละ 31.58
และ
ประชาชนส่วนใหญ่มีความสนใจในเรื่องของส่วนลดค่าบริการขยะมูลฝอยหากชำระแบบราย 12 เดือน คิดเป็นร้อยละ 90.67 ผลการศึกษาความพึงพอใจในการให้บริการทั้งด้านเจ้าหน้าที่ ด้านอุปกรณ์และยานพาหนะ ด้านสิ่งสนับสนุน และด้านการปฏิบัติหน้าที่
พบว่าประชาชนส่วนใหญ่มีระดับความพึงพอใจในการให้บริการทั้ง 4 ด้าน อยู่ในระดับปานกลาง มีค่าเฉลี่ยและส่วนเบี่ยงเบนมาตรฐานรวมทั้ง 4 ด้าน เท่ากับ 2.86 และ 0.64 ตามลำดับ
ดังนั้นองค์การบริการส่วนตำบลสมอแขจึงควรพัฒนาและปรับปรุงการให้บริการทั้ง 4 ด้าน
เพื่อสร้างความพึงพอใจในการให้บริการ
โดยเฉพาะในด้านเจ้าหน้าที่และด้านการปฏิบัติหน้าที่
