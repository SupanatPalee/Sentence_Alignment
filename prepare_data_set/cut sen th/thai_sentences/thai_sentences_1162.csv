sentences
แผนที่ลุ่มน้ำเป็นเครื่องมือสำคัญในการบริหารจัดการทรัพยากรน้ำ
แผนที่ลุ่มน้ำแสดงเส้นขอบเขตของลุ่มน้ำ ซึ่งมีความสัมพันธ์อย่างใกล้ชิดกับความสูงของภูมิประเทศ
ข้อมูลความสูงของภูมิประเทศในแผนที่ลุ่มน้ำ จึงมีความสำคัญและเป็นประโยชน์ในการใช้งานแผนที่ลุ่มน้ำ
แผนที่ทั่วไปแสดงข้อมูลความสูงของภูมิประเทศโดยวิธีอ้อม เช่น ใช้เส้นชั้นความสูง ใช้จุดระดับ หรือใช้แรเงา
แต่แผนที่ภาพสเตอริโอใช้หลักการของการมองเห็นสามมิติของตามนุษย์ ที่ประกอบด้วยภาพซ้ายและภาพขวา
ทำให้เกิดความรู้สึกสามมิติเสมือนกับกำลังมองภูมิประเทศโดยตรง
การวิจัยนี้นำเสนอกระบวนการผลิตแผนที่ภาพสเตอริโอลุ่มน้ำแบบแอนะกลิฟ (Anaglyph)  ซึ่งเป็นวิธีการมองภาพสามมิติที่ใช้อุปกรณ์ที่มีราคาไม่แพง คือแว่นตาสีฟ้าแดง
และไม่ต้องดัดแปลงอุปกรณ์ในการแสดงภาพ
คือสามารถใช้จอคอมพิวเตอร์ทั่วไปที่มีอยู่เดิม
จึงเป็นระบบที่จะเป็นอีกทางเลือกหนึ่งในการนำเสนอแผนที่ภูมิประเทศบนจอคอมพิวเตอร์
