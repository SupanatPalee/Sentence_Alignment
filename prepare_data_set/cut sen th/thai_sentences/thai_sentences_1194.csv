sentences
ความยืดหยุ่นความจุสำหรับโครงข่ายการขนส่ง คือ ความสามารถของโครงข่ายการขนส่งในการรองรับการเปลี่ยนแปลงความต้องการด้านการจราจรในขณะที่ยังคงไว้ซึ่งประสิทธิภาพของโครงข่ายการขนส่ง
งานวิจัยนี้ประเมินความยืดหยุ่นความจุของโครงข่ายทางหลวงในพื้นที่ระเบียงเศรษฐกิจภาคตะวันออกเพอื่ รองรับการเปลี่ยนแปลงด้านการจราจร
เนื่องจากโครงการระเบียงเศรษฐกิจภาคตะวันออกเป็นกลไกในการขับเคลื่อนให้เกิดการเติบโตทางเศรษฐกิจ
ทำให้เกิดการเปลี่ยนแปลงด้านโครงสร้างพื้นฐานและความต้องการเดินทางในพื้นที่
การศึกษานี้ประเมินความยืดหยุ่นความจุของโครงข่าย
เพื่อประเมินความสามารถของโครงข่ายในการรองรับความไม่แน่นอนของการจราจร
การประเมินประกอบด้วย 2 แนวคิด
โดยแนวคิดที่ 1 คือ การวัดความยืดหยุ่นความจุตามแนวคิดความจุสำรอง
และแนวคิดที่ 2 คือ การวัดความยืดหยุ่นความจุที่วัดความสามารถในการรองรับการเปลี่ยนแปลงด้านรูปแบบจราจรอันเนื่องมาจากรูปแบบความต้องการเดินทางระหว่างคู่พื้นที่ (O-D pattern) เปลี่ยนไป
ผลการศึกษาตามแนวคิดแรกแสดงให้เห็นว่าโครงข่ายปัจจุบันไม่มีความจุสำรอง
จากนั้นประเมินความยืดหยุ่นความจุของโครงข่ายที่มีการพัฒนาทางหลวงตามแผนงานของกรมทางหลวงซึ่งพบว่าโครงข่ายสามารถรองรับปริมาณการจราจรได้ 1.16 เท่าของความต้องการเดินทางปัจจุบัน
และผลการศึกษาตามแนวคิดที่สองแสดงให้เห็นว่าโครงข่ายที่มีการพัฒนาทางหลวงตามแผนงานในอนาคต (ช่วงปี 2565–2579) มีความยืดหยุ่นความจุในการรองรับรูปแบบความต้องการเดินทางที่เปลี่ยนไปได้มากขึ้น
