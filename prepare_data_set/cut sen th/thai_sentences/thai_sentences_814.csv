sentences
งานวิจัยนี้มีวัตถุประสงค์เพื่อสร้างแนวทางในการวางแผนสั่งซื้อยาในอนาคตอย่างเหมาะสม
และลดมูลค่าการสูญเสียที่เกิดจากการสั่งซื้อและจัดเก็บยาในปริมาณที่เกินความจำเป็น
ในการจัดการยาคงคลังจะนำหลัก การวิเคราะห์ ABC มาประยุกต์ใช้
โดยเลือกยาในกลุ่ม A จำนวน 174 รายการ มาทำการพยากรณ์ (Forecasting)
คำนวณหายาคงคลังสำรอง (Safety Stock) และตัวแบบ EOQ (Economic Order Quantity) ร่วมกับ ROP (Reorder Point) มาใช้ในการควบคุมปริมาณยาคงคลังและหาปริมาณการสั่งซื้อที่เหมาะสม
รวมทั้งสามารถลดค่าใช้จ่ายในการดำเนินงานได้
โดยขั้นตอนการศึกษาเริ่มจากศึกษาสภาพทั่วไปของคลังยาของกรณีศึกษา
เก็บรวบรวมข้อมูลของการจ่ายและรับยา
พบว่าในการสั่งซื้อยาแต่ละครั้งจะใช้การคาดคะเนปริมาณ ซึ่งอาจไม่แม่นยำ
ทำให้มีปริมาณยาคงคลังที่มากเกินไปและในขณะที่ยาบางชนิดเพียงพอต่อการให้บริการ
วิเคราะห์มูลค่าของยาแต่ละรายการ แบ่งกลุ่มโดยใช้การวิเคราะห์ ABC
และนำมาพยากรณ์ความต้องการในอนาคต
หาขนาดการสั่งซื้อที่เหมาะสม ปริมาณยาคงคลังและจุดสั่งซื้อที่เหมาะสม
จากผลการวิจัยพบว่าการจัดการคลังยา
โดยใช้แนวทางการวางแผนสั่งซื้อยาในอนาคตอย่างเหมาะสมสามารถลดค่าใช้จ่ายในการจัดการยาคงคลังได้ 9578128.68 บาท คิดเป็น 21.23% ของมูลค่ายาคงคลังกลุ่ม A ในปีงบประมาณ 2560
