sentences
โครงการวิจัยเรื่อง เครื่องผ่าและรีดไม้ไผ่จักสานได้ถูกออกแบบและพัฒนาขึ้นโดยมีวัตถุประสงค์หลักเพื่อ เพิ่มความสามารถในการทำงาน
ช่วยประหยัดเวลาและแรงงานคนในขั้นตอนการผ่าและรีดไม้ไผ่
เครื่องผ่าและรีดไม้ไผ่ที่ออกแบบและพัฒนา ประกอบด้วยโครงสร้างหลัก 5 ส่วน ได้แก่ 1. โครงเครื่อง 2. ระบบเฟือง 3. ชุดโซ่ลำเลียง 4. ชุดใบมีด และ 5. ระบบถ่ายทอดกำลัง
"ตัวแปรที่ศึกษาได้แก่ ความเร็วรอบของมอเตอร์สำหรับการผ่าไม้ไผ่ที่ 1,300 1,400 และ 1,500 รอบต่อนาที  ความเร็วรอบของมอเตอร์สำหรับการรีดไม้ไผ่ที่ 500 700 และ 900 รอบต่อนาที"
"โดยมีค่าชี้ผลในการศึกษา ได้แก่ ความสามารถในการผ่า ความสามารถในการรีดไม้ไผ่ เปอร์เซ็นต์การสูญเสีย  การสิ้นเปลืองพลังงานไฟฟ้า และการวิเคราะห์ค่าใช้จ่ายทางเศรษฐศาสตร์  ผลการทดสอบเครื่องผ่าและรีดไม้ไผ่จักสานพบว่า ความเร็วรอบของมอเตอร์ที่เหมาะสมสำหรับการผ่าและการรีดไม้ไผ่ เท่ากับ 1,500 รอบต่อนาที  และ 700 รอบต่อนาที  ตามลำดับ  ความสามารถในการผ่าไม้ไผ่เฉลี่ยเท่ากับ 7.12 ท่อนต่อนาที ความสามารถในการรีดไม้ไผ่เฉลี่ยเท่ากับ 5.65 เส้นต่อนาที การสิ้นเปลืองพลังงานไฟฟ้าเฉลี่ยสำหรับการตัดเท่ากับ 1.87 กิโลวัตต์-ชั่วโมง การสิ้นเปลืองพลังงานไฟฟ้าเฉลี่ยสำหรับการรีดเท่ากับ 0.79 กิโลวัตต์-ชั่วโมง"
ผลการเปรียบเทียบกับการใช้แรงงานคนพบว่า
การใช้เครื่องผ่าและรีดไม้ไผ่จะมีความสามารถในการผ่าและจักตอกไม้ไผ่มากกว่าการใช้แรงงานคน ประมาณ 2.6 และ 2.7 เท่า ตามลำดับ
ผลการวิเคราะห์เชิงเศรษฐศาสตร์วิศวกรรมพบว่ามีค่าใช้จ่ายในการทำงาน 90.1  บาทต่อชั่วโมง  จุดคุ้มทุนในการทำงาน 156 ชั่วโมงต่อปี
และเมื่อพิจารณาการทำงานที่  300 ชั่วโมงต่อปี  จะมีระยะเวลาในการคืนทุน 2.5  ปี
