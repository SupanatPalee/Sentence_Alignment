sentences
เนื่องจากผลของเปลี่ยนแปลงของกฎหมายควบคุมโรงงานและจากการทบทวนวรรณกรรมงานวิจัยที่เกี่ยวข้อง รวมถึงการสำรวจปัญหาและความต้องการในการใช้โปรแกรมการตรวจสอบ จำนวน 50 โรงงาน
และผู้ประสงค์จะขึ้นทะเบียนเป็นผู้ตรวจสอบเอกชนจำนวน100 คน
พบว่าปัญหาหลักคือปัญหาด้านความรู้ของผู้ตรวจสอบในส่วนกฎหมายที่เกี่ยวข้องและกระบวนการผลิตและควบคุม (32%) ปัญหาระยะเวลาในการตรวจสอบไม่พอเพียงและไม่ต่อเนื่อง (28%)และเครื่องมือในการตรวจสอบ เช่น ขาดรายการตรวจสอบ (Checklist) (28%)
ดังนั้น งานวิจัยนี้จึงมีวัตถุประสงค์เพื่อพัฒนาโปรแกรมฯที่ช่วยในการตรวจสอบโรงงานที่มีประสิทธิภาพและถูกต้องตามกฎหมายควบคุมโรงงานกำหนด
สำหรับการออกแบบโปรแกรมฯนั้นเขียนโดยใช้ภาษา  Visual Basic for Applications (VBA)
และใช้งานบนระบบ Microsoft Excel  ซึ่งเป็นตัวโปรแกรมพื้นฐานที่ใช้กันโดยทั่วไปในโรงงานอุตสาหกรรม
ผู้วิจัยกำหนดให้ทดสอบใช้โปรแกรมฯที่พัฒนาขึ้น โดยผู้ทรงคุณวุฒิและผู้เชี่ยวชาญจำนวน 4 คน ผู้ตรวจสอบเอกชนจำนวน 25 คนและผู้ใช้งานจากโรงงาน จำนวน 25 คน
ผลการทดสอบ พบว่า
ผู้ทดสอบใช้งานมีผลประเมินด้านคุณภาพ เท่ากับ 4.07(ระดับมาก)
และมีผลการประเมินความพึงพอใจด้านการใช้งาน เท่ากับ 4.33(ระดับมาก)
รวมถึงผลการตรวจสอบความถูกต้องในการเขียนโปรแกรมฯทั้ง 3 ด้านคือ ด้านรูปแบบ (Syntax Error)  ด้านการใช้ตรรกะ (Logic Error) และ ด้านออกแบบระบบ (System Design Error) นั้นมีผลผ่านการทดสอบทุกหัวข้อของการทดสอบ
ดังนั้นโปรแกรมฯนี้สามารถช่วยให้ผู้ตรวจสอบโรงงานสามารถตรวจสอบโรงงานและประเมินความเสี่ยง ได้อย่างมีประสิทธิภาพ ถูกต้องครบถ้วน สอดคล้องตามพระราชบัญญัติโรงงาน พศ.2562
