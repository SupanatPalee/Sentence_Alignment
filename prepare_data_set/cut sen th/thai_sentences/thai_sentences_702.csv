sentences
วิธีการหาค่าที่เหมาะด้วยวิธีการเชิงวิวัฒนาการแบบหลายวัตถุประสงค์โดยยึดหลักการจำแนก (A Multi-Objective Evolutionary Algorithm based on Decomposition : MOEA/D) เป็นฮิวริสติกที่มีแนวคิดในการแก้ปัญหาที่มากวัตถุประสงค์ไปพร้อมกันโดยจะจำแนกปัญหาออกเป็นปัญหาย่อยๆ
บทความนี้จะนำเสนออัลกอริทึม MOEA/D ร่วมกับวิธี Bisection
เพื่อใช้แก้ปัญหาการจัดสมดุลและจัดสรรพนักงานหลายทักษะบนสายการประกอบผลิตภัณฑ์ผสมแบบขนาน
ซึ่งทักษะที่หลากหลายเกิดจากความทุพพลภาพ
โดยมีวัตถุประสงค์ที่พิจารณา 4 วัตถุประสงค์ ได้แก่ รอบเวลาดำเนินการน้อยที่สุด จำนวนสถานีน้อยที่สุด ความแตกต่างของภาระงานระหว่างสถานีงานน้อยที่สุด และความไม่เกี่ยวเนื่องกันของขั้นงานน้อยที่สุด
ผลที่ได้จากการทดลองคือ MOEA/D มีสมรรถนะในการแก้ปัญหาที่ดีกว่าอัลกอริทึมการบรรจวบ (Combinatorial Optimization with Coincidence : COIN)
ในด้านการลู่เข้าหาคำตอบที่แท้จริง ซึ่งเป็นตัวชี้วัดที่สำคัญที่สุดในการเปรียบเทียบอัลกอริทึม
และสามารถค้นหาคำตอบได้ดีกว่าทุกวัตถุประสงค์
ถึงแม้การกระจายตัวของกลุ่มคำตอบจะไม่ดีเท่า
และใช้เวลาที่นานกว่า COIN
