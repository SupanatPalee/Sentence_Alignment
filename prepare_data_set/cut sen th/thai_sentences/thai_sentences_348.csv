sentences
งานวิจัยนี้มีวัตถุประสงค์เพื่อศึกษาผลกระทบของคอนกรีตร้าวที่ส่งผลต่อระบบฝังยึดแบบใช้สารยึดเหนี่ยว
โดยใช้แบบจำลองไฟไนต์-เอลิเมนต์ในระบบสามมิติ
จำลองระบบฝังยึดแบบใช้สารยึดเหนี่ยวภายใต้แรงดึงถอน ในคอนกรีตร้าวที่มีตำแหน่งของรอยร้าวในแนวดิ่งแตกต่างกัน
พฤติกรรมตอบสนองของแบบจำลองสมอยึด สารยึดเหนี่ยว และคอนกรีต กำหนดให้มีพฤติกรรมการวิบัติตามหลักการความเสียหายจากการยืดตัว จากการเฉือนและแบบจำลองความเสียหายเชิงพลาสติกของคอนกรีต ตามลำดับ
ส่วนแบบจำลองผิวสัมผัสระหว่างสารยึดเหนี่ยวกับคอนกรีตใช้เอลิเมนต์เชื่อมยึดที่มีความหนาเป็นศูนย์และกำหนดพฤติกรรมตอบสนองแบบ Traction-Separation Behavior
ผลการศึกษาพบว่า เมื่อตำแหน่งของการร้าวในคอนกรีตลึกลง
พฤติกรรมและกำลังต้านทานแรงดึงถอนของระบบฝังยึดจะเข้าใกล้กรณีฝังยึดในคอนกรีตไม่ร้าวมากขึ้น
โดยผลกระทบของตำแหน่งรอยร้าวจะมากขึ้นเมื่อรอยร้าวมีตำแหน่งเข้าใกล้ผิวบนสุดของแท่งคอนกรีต
ส่วนรอยร้าวที่อยู่ใต้ระยะฝังยึดจะไม่ส่งผลต่อพฤติกรรมและกำลังของระบบ
นอกจากนี้ยังพบว่า การเพิ่มขึ้นของระนาบการร้าว 1 และ 2 ระนาบ
ส่งผลให้กำลังต้านทานแรงดึงถอนสูงสุดลดลง 25% และ 39% ตามลำดับ คำสำคัญ แบบจำลองไฟไนต์เอลิเมนต์; ระบบฝังยึดแบบใช้สารยึดเหนี่ยว; คอนกรีตร้าว
