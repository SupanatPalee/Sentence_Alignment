sentences
บทคัดย่อ ในเมืองใหญ่ ๆ ความจำเป็นในการใช้พื้นที่ใต้ดินมีมากขึ้น
ทำให้มีความต้องการที่จะปรับปรุงระบบป้องกันดินพังในงานขุดดินลึกให้มีประสิทธิภาพมากยิ่งขึ้น
วิธีลดการเคลื่อนตัวของโครงสร้างกันดินมีหลายวิธี
ในการศึกษานี้จึงได้ทำการศึกษาการจัดเรียงตัวของกำแพงกันดินชนิดเข็มพืดในรูปแบบ T-shape ด้วยแบบจำลองทางกายภาพในชั้นทรายตัวอย่างที่มีค่ามุมเสียดทานภายในเท่ากับ 29.9o
โดยมีการเปลี่ยนแปลงความยาวส่วนแกน T (Web) ของกำแพงกันดิน
"โดยใช้ความยาวเท่ากับ 5, 10 และ 15 เซนติเมตร ด้านหลังกำแพงเข็มพืด"
ซึ่งมีผลต่อพฤติกรรมการเคลื่อนตัวของโครงสร้างกันดิน
เนื่องจากการเพิ่มแรงต้านการเคลื่อนตัวและการเพิ่มโมเมนต์ความเฉื่อยของกำแพงกันดิน
และพบว่าถ้าความยาวแกน T-shape ของเข็มพืด ยาวกว่าพื้นที่การพิบัติแบบ active
จะทำให้กำแพงเข็มพืดแบบ T-shape สามารถพัฒนาแรงต้านการเคลื่อนตัวได้เพิ่มขึ้น มีประสิทธิภาพลดการเคลื่อนตัวได้ดีกว่า เข็มพืดแบบที่มีแกน T-shape สั้นที่ความยาวแกนอยู่ใน active zone คำสำคัญ:  ระบบป้องกันดินพัง; กำแพงกันดินชนิดเข็มพืด; เข็มพืด T-Shape; งานขุดดินลึก
