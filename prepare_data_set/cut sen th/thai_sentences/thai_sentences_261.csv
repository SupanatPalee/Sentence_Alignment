sentences
ปัญหาทางการยศาสตร์เป็นปัญหาที่ส่งผลกระทบต่อสุขภาพของผู้ปฏิบัติงานและประสิทธิภาพการทำงาน
งานวิจัยนี้ได้นำการตัดสินใจแบบลำดับชั้นเชิงวิเคราะห์มาประยุกต์ใช้ในการจัดลำดับกระบวนการทำงานที่ส่งผลกระทบทางด้านการยศาสตร์
โดยมีวัตถุประสงค์เพื่อจัดลำดับกระบวนการทำงานฮอทไลน์ของการไฟฟ้าส่วนภูมิภาคที่ส่งผลกระทบทางด้านการยศาสตร์และนำการตัดสินใจแบบลำดับชั้นเชิงวิเคราะห์มาประยุกต์ใช้
และได้นำปัญหาทางการยศาสตร์ของพนักงานฮอทไลน์เป็นปัจจัยในการวิเคราะห์ลำดับความสำคัญของกระบวนการทำงานฮอทไลน์ ได้แก่ ท่าทางในการปฏิบัติงาน ระยะเวลาในการปฏิบัติงาน ภาระงาน ความถี่ในการปฏิบัติงาน และสิ่งคุกคามภายนอก
ผลการศึกษาพบว่า ปัจจัยที่มีความสำคัญมากที่สุดคือ ความถี่ในการปฏิบัติงาน
รองลงมาคือ ท่าทางในการปฏิบัติงาน และภาระงาน
"โดยมีค่าน้ำหนักความสำคัญเท่ากับ 0.364, 0.258 และ 0.194 ตามลำดับ"
และจากการพิจารณาลำดับความสำคัญของกระบวนการทำงาน พบว่า งานปลดและเชื่อมสายบนเสาไฟฟ้าต้นเข้าปลายสายสองข้างและเสาไฟฟ้าต้นทางแยกที่เชื่อมด้วยข้อรัดสายไฟฟ้าแบบพีจีหรือหลอดต่อสาย มีลำดับความสำคัญมากที่สุด
"รองลงมาคืองานปักเสาเพิ่มในระบบจำหน่าย และการติดตั้งและรื้อถอนสวิตช์ตัดโหลดจากระยะไกลโดยมีค่าเฉลี่ยน้ำหนักความสำคัญเท่ากับ 0.164, 0.162 และ 0.145 ตามลำดับ"
