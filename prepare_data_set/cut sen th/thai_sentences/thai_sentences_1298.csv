sentences
งานวิจัยนี้เป็นการวิเคราะห์พลังงานและเอกเซอร์จีของกระบวนการอบแห้งมะม่วงด้วยเครื่องอบแห้งพลังงานรังสีอาทิตย์ชนิดอุโมงค์ลมแบบการพาความร้อนด้วยการบังคับ
โดยทำการทดลองเพื่อหาอัตราส่วนประสิทธิภาพพลังงานที่เป็นประโยชน์ (EUR) ของเครื่องอบแห้งและประยุกต์ใช้กฎข้อที่สองของอุณหพลศาสตร์ในการวิเคราะห์เอกเซอร์จีที่ตัวเก็บรังสีอาทิตย์และเครื่องอบแห้งรวมถึงการหาความสามารถในการระเหยน้ำออกจากผลผลิตต่อพลังงานที่ใช้ของกระบวนการอบแห้ง
ผลที่ได้จากการวิเคราะห์พลังงานและเอกเซอร์จีสามารถนำไปใช้ในการพัฒนาศักยภาพของระบบอบแห้งที่มีการใช้พลังงานหมุนเวียนในด้านของการเพิ่มประสิทธิภาพให้มีค่าสูงสุดต่อไป
