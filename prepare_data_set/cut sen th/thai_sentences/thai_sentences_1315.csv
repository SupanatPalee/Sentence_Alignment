sentences
บทความนี้ นำเสนอพฤติกรรมการแอ่นตัวของพื้นคอนกรีตเสริมเหล็กที่เสริมกำลังด้วยแผ่นคาร์บอนไฟเบอร์ (CFRP)
เพื่อเพิ่มความสามารถในการรับน้ำหนักบรรทุกใช้งาน
ชิ้นทดสอบประกอบด้วยพื้นคอนกรีตเสริมเหล็ก ซึ่งใช้เป็นตัวแทนพื้นระบบไร้คาน ที่มักพบปัญหาการแอ่นตัวมากจากการใช้งานเป็นเวลานาน
และมักแก้ไขปัญหาด้วยการเสริมกำลังด้วยแผ่น CFRP
แผ่นพื้นทดสอบที่ไม่ได้เสริมและเสริมกำลังด้วยแผ่น CFRP จำนวน 4 ตัวอย่าง
ถูกทดสอบเพื่อตรวจสอบความสามารถในการลดการแอ่นตัวของพื้น
ผลการทดลองพบว่า การเสริมกำลังพื้นคอนกรีตด้วยแผ่น CFRP สามารถลดการแอ่นตัวอย่างมีนัยสำคัญ
โดยสามารถลดการแอ่นตัวได้ถึงร้อยละ 38 และ 50
เมื่อเสริมกำลังด้วยแผ่น CFRP จำนวน 1  และ 2 แผ่น ตามลำดับ
นอกจากนี้ สมการโมเมนต์ความเฉื่อยประสิทธิผลของมาตรฐาน ACI440.1R-06
โดยที่ค่าโมเมนต์ความเฉื่อยแตกร้าวคำนึงถึงหน้าตัดที่เสริมกำลังด้วยแผ่น CFRP ถูกนำมาใช้ทำนายการแอ่นตัวของแผ่นพื้นตัวอย่างที่เสริมกำลังด้วยแผ่น CFRP
ซึ่งพบว่าสามารถทำนายการแอ่นตัวของพื้นเสริมกำลังได้ใกล้เคียงกับผลการทดสอบ
