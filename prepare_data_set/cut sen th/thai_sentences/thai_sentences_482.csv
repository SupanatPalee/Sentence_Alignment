sentences
งานวิจัยนี้มีวัตถุประสงค์เพื่อการพยากรณ์หาค่าพารามิเตอร์ที่เหมาะสมของตัวแปรในการเชื่อม TIG ต่อสมบัติเหล็กกล้าไร้สนิม AISI 304
โดยใช้โครงข่ายประสาทเทียม
ในการดำเนินโครงงานได้นำกระบวนการเชื่อมทิกแบบไม่เติมลวดเชื่อม
โดยใช้แท่งทังสเตน ขนาดเส้นผ่าศูนย์กลาง 1.6 มิลลิเมตร
และชิ้นทดสอบใช้แผ่นเหล็กกล้าไร้สนิม AISI 304 ขนาด 50 x 150 x 2 มิลลิเมตร
ประกอบกันเป็นรอยต่อชนและเชื่อมในตำแหน่งท่าราบ
"โดยใช้กระแสไฟเชื่อม 3 ระดับคือ 75, 95 และ 115 แอมแปร์"
"อัตราการไหลแก๊สปกคลุมเชื่อม 3 ระดับคือ 10, 12 และ 14 ลิตรต่อนาที ความเร็วเดินเชื่อม 3 ระดับคือ 8, 10 และ 12 นิ้วต่อนาที"
ในงานวิจัยนี้ประยุกต์ใช้การออกแบบการทดลองเชิงแฟกทอเรียลแบบ 3k ในการออกแบบการทดลอง
และทำนายค่าความเค้นแรงดึงด้วยวิธีโครงข่ายประสาทเทียม
จากผลการดำเนินโครงงานนี้พบว่าพารามิเตอร์ที่ส่งผลให้ค่าความเค้นแรงดึงดีที่สุด คือ
กระแสไฟเชื่อมที่ 115 แอมแปร์ อัตราการไหลแก๊สปกคลุมเชื่อม 12 ลิตรต่อนาที และความเร็วเดินเชื่อม 10 นิ้วต่อนาที ได้ค่าความเค้นแรงดึงสูงที่สุด คือ 573.472 N/mm2
และจากการพยากรณ์ด้วยโครงข่ายประสาทเทียมของค่าความเค้นแรงดึง มีค่าสัมประสิทธิ์การตัดสินใจที่ 0.99636 มีค่าเฉลี่ยผิดพลาดกำลังสอง (MSE) เท่ากับ 0.2485
