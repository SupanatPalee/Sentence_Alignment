sentences
ปัญหาการจัดเส้นทางขนส่ง (Vehicle Routing Problem: VRP) เป็นปัญหาที่ได้รับความนิยมในธุรกิจการขนส่งและโลจิสติกส์
ความยากในการแก้ปัญหาขึ้นอยู่กับลักษณะของข้อจำกัด
ปัญหาการจัดเส้นทางขนส่งที่พิจารณากรอบเวลาในการรับส่งสินค้า (VRP with time windows: VRPTW) เป็นปัญหาที่ได้รับความสนใจจากนักวิจัยจำนวนมาก
โดยปกติวัตถุประสงค์ของปัญหา VRPTW จะระบุเส้นทางให้กับยานพาหนะซึ่งระยะทางในการขนส่งจะสั้นที่สุด
งานวิจัยนี้นำเสนอวิธีการอาณานิคมผึ้งเทียมร่วมกับวิธีการค้นหาเฉพาะที่แบบปรับเปลี่ยน (Adaptive Local Search in Artificial Bee Colony Optimization: ALABCO)
สำหรับปัญหา VRPTW ในวิธีนี้การปรับปรุงคำตอบท้องถิ่นจะปรับเปลี่ยนวิธีเพื่อปรับปรุงคุณภาพคำตอบซึ่งป้องกันการติดคำตอบท้องถิ่น
ขั้นตอนการซ่อมแซมคำตอบใช้สำหรับเปลี่ยนคำตอบที่เป็นไปไม่ได้ (Infeasible Solution) ที่ละเมิดความจุและกรอบเวลาให้เป็นคำตอบที่เป็นไปได้ (Feasible Solution) วิธีที่นำเสนอทดสอบกับโจทย์ปัญหาของโซโลมอน (Solomon instance) ในขนาดปัญหาที่ต่างกันและเปรียบเทียบกับวิธีอื่น ๆ
ผลการทดลองแสดงให้เห็นว่าวิธีที่นำเสนอมีประสิทธิภาพในการแก้ปัญหา
