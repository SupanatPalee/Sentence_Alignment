sentences
งานวิจัยนี้นำเสนอพฤติกรรมการดัดและการแอ่นตัวมากของคานที่มีจุดรองรับเคลื่อนที่ภายใต้น้ำหนักบรรทุกตัวเองและแรงอัดที่ปลาย
สมการแปรผันของระบบคานพัฒนาขึ้นโดยอาศัยหลักการงานเสมือนซึ่งเขียนในพจน์ของระบบพิกัดอินทรินสิก
ความสัมพันธ์เชิงเรขาคณิตของชิ้นส่วนย่อยของคานได้มาจากการพิจารณาทฤษฎีอีลาสติกคา วิธีไฟไนต์เอลิเมนต์แบบไม่เป็นเชิงเส้นและกระบวนการทำซ้ำด้วยวิธีนิวตัน-ราฟสันถูกใช้สำหรับการหาคำตอบเชิงตัวเลข
นอกจากนั้น ระบบสมการอนุพันธ์อันดับที่หนึ่งแบบไม่เป็นเชิงเส้น จากการพิจารณาสมดุลของแรงและโมเมนต์ ความสัมพันธ์ระหว่างโมเมนต์และความโค้ง และความสัมพันธ์ทางเรขาคณิตของชิ้นส่วนย่อยของคาน ซึ่งจัดเป็นปัญหาค่าเงื่อนไขขอบเขตแบบ 2 จุด
สามารถหาคำตอบเชิงตัวเลขได้โดยใช้วิธียิงเป้า
จากนั้นผลคำตอบเชิงตัวเลขที่ได้จากวิธีไฟไนต์เอลิเมนต์ได้รับการตรวจสอบกับคำตอบที่ได้จากวิธียิงเป้า
ผลคำตอบเชิงตัวเลขแสดงให้เห็นว่าน้ำหนักคานและแรงอัดที่ปลายคานทำให้จุดรองรับของคานเคลื่อนที่
ซึ่งทำให้เกิดการแอ่นตัวมาก
