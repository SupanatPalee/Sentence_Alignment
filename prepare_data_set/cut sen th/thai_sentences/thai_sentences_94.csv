sentences
งานวิจัยนี้เพื่อศึกษาการขึ้นรูปและสมบัติของวัสดุจีโอพอลิเมอร์ที่มีส่วนผสมของกากสีผงและดินขาวอินเดีย
กากสีผงเป็นของเสียที่เกิดจากกระบวนการผลิตสีผงและนำมาวิเคราะห์เพื่อหาปริมาณธาตุต่าง ๆ ที่เป็นส่วนประกอบด้วยวิธีเทคนิคการเรืองรังสีเอกซ์
อัตราส่วนผสมของดินขาวอินเดียต่อกากสีผง คือ 66.7:33.3 60:40 และ 55:45 ตามลำดับ
ความเข้มข้นของสารละลายโซเดียมไฮดรอกไซด์ คือ 5 10 และ 15 โมลาร์ ตามลำดับ
ความเข้มข้นของสารละลายโซเดียมไฮดรอกไซด์ต่อสารละลายโซเดียมซิลิเกต คือ 1:1.64 1:2.46 และ 1:3.28 ตามลำดับ ขึ้นรูปชิ้นตัวอย่างในแต่ละอัตราส่วนผสมของกากสีผงต่อดินขาวอินเดียและแต่ละความเข้มข้นของสารละลาย
ทดสอบชิ้นตัวอย่างตามมาตรฐานสากล
เพื่อหาสมบัติบางประการของวัสดุจีโอพอลิเมอร์ คือ ค่ากำลังรับแรงอัด ค่าสัมประสิทธิ์การนำความร้อน และค่าการดูดซึมของน้ำ ตามลำดับ
ผลทดสอบพบว่าที่อัตราส่วนผสมของดินขาวอินเดียต่อกากสีผง 66.70:33.30 ความเข้มข้นของสารละลายโซเดียมไฮดรอกไซด์ 10 โมลาร์
และความเข้มข้นของสารละลายโซเดียมไฮดรอกไซด์ต่อสารละลายโซเดียมซิลิเกต 1:2.46 มีค่ากำลังรับแรงอัดสูงสุด คือ 4.07 MPa
ค่าสัมประสิทธิ์การนำความร้อน เท่ากับ 0.0892 W/ (m•k) และค่าการดูดซึมของน้ำต่ำสุดที่ 24.20 %
จากผลการทดสอบสรุปได้ว่า สามารถนำกากสีผงมาผลิตเป็นวัสดุจีโอพอลิเมอร์
เพื่อทดแทนวัสดุทางวิศวกรรมอื่น ๆ เช่น วัสดุก่อสร้าง วัสดุฉนวน
เนื่องจากมีค่าความแข็งแรงจากการกดสูง และค่าสัมประสิทธิ์การนำความร้อนต่ำ
