sentences
การวิจัยมีวัตถุประสงค์เพื่อกำหนดปัจจัยที่มีอิทธิพลต่อขนาดของกระเบื้องผนังพอร์ซเลนชนิดดูดซึมน้ำต่ำแบบไม่ขัดขอบ ซึ่งเป็นผลิตภัณฑ์ใหม่และกำหนดระดับของปัจจัยที่เหมาะสมในกระบวนการผลิต
โดยการประยุกต์การออกแบบการทดลองแบบแฟคทอเรียลเต็มรูปและการวิเคราะห์การถดถอยแบบพหุคูณ
ผลจากการทดลองพบว่า ปัจจัยที่มีผลต่อขนาดกระเบื้องคือ ค่าแรงอัดขึ้นรูปแผ่นกระเบื้องและค่าการหดตัวผงดิน
ทั้งนี้ค่าแรงอัดขึ้นรูปแผ่นกระเบื้องควรมีค่าเท่ากับ 362 กิโลกรัมต่อตารางเซ็นติเมตร และค่าการหดตัวผงดินเท่ากับร้อยละ 7.56
ซึ่งจะส่งผลให้การผลิตกระเบื้องมีขนาดตามที่กำหนด รวมถึงคุณสมบัติทางกลด้านการดูดซึมน้ำและค่าโมดูลัสแตกร้าว เป็นไปตามข้อกำหนดมาตรฐานการผลิต
นอกจากนี้ผลลัพธ์ของการวิจัยสามารถใช้เป็นข้อกำหนดของขั้นตอนมาตรฐานในการผลิตสำหรับผลิตภัณฑ์ใหม่และการปรับปรุงผลิตภาพการผลิตโดยการลดการสูญเสียเวลาในการปรับตั้งเครื่องจักรสำหรับการขึ้นรูปกระเบื้องก่อนการผลิต
