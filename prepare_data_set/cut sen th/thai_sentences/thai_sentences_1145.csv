sentences
งานวิจัยนี้มีวัตถุประสงค์เพื่อลดภาระการทำงาน
และต้องมีความแม่นยำสูงในการบันทึกข้อมูลเพื่อใช้ในการบริหารจัดการฟาร์มไก่ไข่
และควบคุมสภาพแวดล้อมภายในโรงเรือนไก่ไข่ให้เหมาะสมกับการเลี้ยงไก่ไข่แบบโรงเรือนเปิดในทุกช่วงฤดูในประเทศไทย
ดังนั้นในการดำเนินโครงการวิจัยคณะผู้วิจัยจึงได้แยกระบบงานออกเป็น 2 ส่วน
คือ ส่วนแอปพลิเคชั่นทำหน้าที่บริหารจัดการฟาร์มไก่ไข่
ประกอบด้วยส่วนบันทึกการออกไข่และการปลดไก่ไข่ด้วยการอ่านรหัสคิวอาร์โค้ดที่ติดแต่ละกรงไก่ไข่
เพื่อให้การเก็บข้อมูลมีความแม่นยำสูงเมื่อเทียบกับระบบงานฟาร์มเดิมที่ใช้การบันทึกข้อมูลในรูปแบบกระดาษ
ส่วนบันทึกรายรับ-รายจ่ายในช่วงระหว่างการเลี้ยงไก่ไข่
เพื่อใช้เป็นข้อมูลสำหรับการวิเคราะห์ประสิทธิภาพการเลี้ยงไก่ไข่
การทำงานในส่วนแอพพลิเคชั่นบริหารจัดการฟาร์มไก่ไข่ทำงานภายในเครื่องสมาร์ทโฟนระบบปฏิบัติการแอนดรอยด์เพียงเครื่องเดียวทำให้เจ้าของฟาร์มไม่ต้องจัดหาอุปกรณ์ที่ทำหน้าที่เป็นเครื่องแม่ข่ายสำหรับจัดเก็บข้อมูล
เพื่อให้การพัฒนาอยู่ในรูปแบบใช้งานได้ทุกที่ทางทีมวิจัยพัฒนาได้เตรียมเครื่องคอมพิวเตอร์แม่ข่ายสำหรับข้อมูลฟาร์มไก่ไข่ในรูปแบบฐานข้อมูลเพื่อให้ผู้ใช้งานแอปพลิเคชั่นสามารถส่งข้อมูลการดำเนินกิจการของฟาร์มไปเก็บที่เครื่องคอมพิวเตอร์แม่ข่ายเพื่อที่จะใช้งานข้อมูลวิเคราะห์ประสิทธิภาพการบริหารจัดการฟาร์มได้ทุกที่ และเป็นเป็นระบบสำรองเพื่อใช้เป็นข้อมูลเปรียบเทียบการดำเนินกิจการฟาร์มไก่ไข่ที่ผ่านมา
อีกส่วนของการทำวิจัยคือส่วนฮาร์ดแวร์ควบคุมสภาพแวดล้อมภายในโรงเรือนไก่ไข่ ใช้ระบบฟัซซีลอจิกเป็นเครื่องมือในการวิเคราะห์ข้อมูลค่าอุณหภูมิภายนอก ภายในโรงเรือน ค่าความชื้นสัมพัทธ์ภายนอก ภายในโรงเรือน และค่าความแสงสว่างภายนอก ภายในโรงเรือนให้มีความแม่นยำสูงในการควบคุมการทำงานพัดลม ปั๊มสเปรย์น้ำบนหลัง และระบบแสงสว่างให้มีความแม่ยำสูงในการเลี้ยงไก่ไข่ในแต่ทุกฤดูกาลของประเทศไทย  การส่งข้อมูลเพื่อควบคุมการทำงาน และรายงานข้อมูลสภาพแวดล้อมภายในโรงเรือนไก่ไข่ระหว่างฮาร์ดแวร์ควบคุมสภาพแวดล้อมกับแอพพลิเคชั่นสื่อสารผ่านระบบบลูทูธ หรือระบบ IoT
จากผลการการนำงานวิจัยทั้งสองส่วนไปใช้งานในฟาร์มเกษตรที่เลี้ยงไก่ไข่จำนวน 500 ตัว สามารถลดเวลาในบันทึกการออกไข่ได้ประมาณ 5 เท่าจากการทำงานเดิมที่ใช้กระดาษในการบันทึกข้อมูลการออกไข่ในช่วงเวลาไก่ออกไข่มากกว่า 60% ของจำนวนไก่ทั้งหมด
และสามารถลดเวลาในบันทึกการออกไข่ได้ประมาณ 2 จากการทำงานแบบเดินในกรณีปริมาณการออกไข่น้อยกว่า 60% และการบริหารจัดการฟาร์มด้วยวิเคราะห์ข้อมูลระบบแอปพลิเคชั่นสามารถค้นหาและสรุปข้อมูลได้ทันที่ต้องการใช้ข้อมูลในการวิเคราะห์
ซึ่งการทำงานแบบเก่าต้องค้นหากระดาษและรวบรวมข้อมูลเพื่อใช้ในการวิเคราะห์ข้อมูล
ส่วนระบบควบคุมสภาพแวดล้อมภายในโรงเรือนด้วยระบบฟัซซีลอจิกสามารถปรับสภาพแวดล้อมภายในโรงเรือนไก่ไข่ให้มีอุณหภูมิ ความชื้นสัมพัทธ์ในอากาศ และความสว่างได้เหมาะสมกับเลี้ยงไก่ไข่
