sentences
งานวิจัยครั้งนี้ เป็นการศึกษาการนำเถ้าชานอ้อยซึ่งเป็นวัสดุที่เหลือทิ้งจากโรงงานอุตสาหกรรมผลิตน้ำตาล มาใช้ประโยชน์ในงานวิศวกรรมโยธา
โดยการนำเถ้าชานอ้อยมาปรับปรุงคุณภาพโดยการผสมซีเมนต์แล้วทำการบดอัด โดยวิธี Modified Compaction
ตัวอย่างเถ้าชานอ้อยที่นำมาใช้ในการศึกษาวิจัยครั้งนี้ เป็นเถ้าชานอ้อยที่ได้มาจากโรงงานไฟฟ้าน้ำตาลขอนแก่น
"ผลการศึกษา ผลการทดสอบการบดอัด แสดงว่า เถ้าชานอ้อยผสมซีเมนต์ ที่อัตราส่วน 2%, 4%, 6%, 8% และ 10%"
โดยน้ำหนักแห้ง มีพฤติกรรมการบดอัดที่ดีขึ้น
ซีเมนต์มีผลให้การทำงานในระหว่างการบดอัดดีขึ้น
โดยเถ้าชานอ้อยผสมซีเมนต์มีการจับตัวกันเป็นก้อน (Coagulation)
ทำให้ง่ายในการบดอัด
"โดยที่เถ้าชานอ้อยผสมปริมาณซีเมนต์มากขึ้นมีการจับตัวกันเป็นก้อนกลายเป็นวัสดุคล้ายมวลดิน (Cold-like materials) หน่วยน้ำหนักแห้งสูงสุด (Maximum Dry Density, MDD) ของเถ้าชานอ้อยผสมซีเมนต์ มีค่าระหว่าง 1,300 kg/m3 ถึง 1,500 kg/m3 หน่วยน้ำหนักแห้งสูงสุดโดยเฉลี่ยของเถ้าชานอ้อยผสมซีเมนต์ มีค่ามากกว่า 1,400 kg/m3"
ซึ่งแสดงถึงแนวโน้มในการนำมาใช้เป็นวัสดุในงานก่อสร้างชั้นทางได้
ปริมาณน้ำ
25%
ใช้ในการบดอัดเพื่อเตรียมตัวอย่างเพื่อหาคุณสมบัติทางวิศวกรรม ได้แก่ กำลังอัดแกนเดียวและค่า CBR ของเถ้าชานอ้อยผสมซีเมนต์
เพื่อการศึกษาศักยภาพการนำเถ้าชานอ้อยผสมซีเมนต์ไปใช้เป็นวัสดุในงานก่อสร้างทาง
ผลการทดสอบ พบว่า เถ้าชานอ้อยผสมซีเมนต์ที่อัตราส่วน 4% ถึง 10%
โดยน้ำหนักแห้ง มีกำลังอัดผ่านเกณฑ์ในการนำมาใช้เป็นวัสดุรองพื้นทาง (Subbase course) และวัสดุพื้นทาง (Base course) ตามมาตรฐานกรมทางหลวงแห่งประเทศไทย
