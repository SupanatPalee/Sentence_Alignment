sentences
งานวิจัยนี้ทำการศึกษาพฤติกรรมของผนังอิฐภายใต้แรงด้านข้างในระนาบ
เพื่อพัฒนารูปแบบจุดต่อระหว่างผนังและโครงต้านแรงดัดคอนกรีตเสริมเหล็กที่มีประสิทธิภาพในการต้านทานแผ่นดินไหวและลดความเสียหายของของโครงสร้าง
โดยการทดสอบชิ้นส่วนโครงสร้างผนังอิฐภายใต้แรงด้านข้างแบบวัฏจักรร่วมกับการวิเคราะห์โครงสร้างโดยใช้แบบจำลองไฟไนท์เอลิเมนต์
ผลการศึกษาพบว่าความสามารถในการส่งถ่ายแรงของจุดต่อระหว่างผนังและคานมีผลกระทบอย่างมากต่อสมรรถนะในการต้านทานแรงและความเสียหายที่เกิดขึ้นในผนัง
การใช้เดือยเหล็กรับแรงเฉือนร่วมกับคานทับหลังคอนกรีตเสริมเหล็กเป็นตัวเชื่อมต่อระหว่างผนังและคานสามารถส่งถ่ายแรงได้ในระดับที่เหมาะสม
เมื่อแรงที่ส่งถ่ายผ่านจุดต่อถึงขีดจำกัดผนังสามารถเลื่อนไถลได้ทำให้ความเสียหายที่เกิดขึ้นในผนังลดลง
เมื่อใช้รูปแบบจุดต่อที่พัฒนาขึ้นร่วมกับการเว้นช่องว่างระหว่างผนังและเสาสติฟเนสและกำลังต้านทานแรงด้านข้างของระบบโครงสร้างมีค่าสูงขึ้นอย่างมากเทียบกับโครงต้านแรงดัดที่ไม่มีผนัง
ที่สำคัญวิธีการนี้สามารถป้องกันการวิบัติด้วยแรงเฉือนของเสาเนื่องจากแรงปฏิสัมพันธ์จากผนังได้อีกด้วย
