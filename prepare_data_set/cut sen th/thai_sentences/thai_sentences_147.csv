sentences
การตัดชิ้นงานเหล็กด้วยเลเซอร์มักจะเกิดเศษเหล็กใต้ชิ้นงาน
และเมื่อนำไปเชื่อมประกอบจะทำให้เกิดปัญหาชิ้นงานประกอบเข้ากันได้ไม่สนิททำให้ชิ้นงานที่ได้ไม่แข็งแรง
จึงจำเป็นต้องมีกระบวนการขัดหน้าชิ้นงาน
เพื่อกำจัดเศษเหล็กเหล่านี้ก่อนนำไปเชื่อมประกอบ
ดังนั้นในงานวิจัยนี้จึงมีวัตถุประสงค์เพื่อออกแบบและพัฒนาประสิทธิภาพเครื่องขัดชิ้นงานเหล็กหลังจากการตัดด้วยเลเซอร์
โดยมีเป้าหมายหลักเพื่อให้พนักงานสามารถปฏิบัติงานได้อย่างถูกต้องตามหลักการยศาสตร์
ลดเวลาในกระบวนการผลิต
และลดความเมื่อยล้าให้แก่พนักงานปฏิบัติงานได้
รวมถึงมีความคุ้มค่าทางด้านเศรษฐศาสตร์
ซึ่งผลจากการออกแบบและการใช้งานเครื่องขัดชิ้นงานเหล็กต้นแบบสามารถลดเวลาในกระบวนการผลิตเมื่อเปรียบเทียบกับการใช้เครื่องขัดกระดาษทรายสายพานรถถังได้ถึงร้อยละ 84.62
และจากการประเมินทางด้านหลักการยศาสตร์ด้วยวิธีประเมินร่างกายส่วนบนแบบรวดเร็ว (Rapid Upper Limp Assessment) มีคะแนนการประเมินอยู่ที่ 2
ซึ่งหมายถึงกระบวนการสามารถยอมรับได้
ส่วนการประเมินทางด้านเศรษฐศาสตร์ พบว่าต้นทุนการผลิตต่อหน่วยการผลิตเท่ากับ 0.046 บาทต่อชิ้น
และมีระยะเวลาคืนทุนประมาณ 0.55 ปี
