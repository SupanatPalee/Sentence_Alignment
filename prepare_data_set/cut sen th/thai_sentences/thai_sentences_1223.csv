sentences
บทความนี้เป็นการศึกษาความเป็นไปได้ที่จะนำคอนกรีตเหลือทิ้งนำกลับมาใช้ใหม่ในงานคอนกรีตไหลเองได้กำลังสูง
คอนกรีตเหลือทิ้งเป็นชิ้นตัวอย่างทดสอบทรงกระบอกขนาดเส้นผ่าศูนย์กลาง 150 mm สูง 300 mm และทรงลูกบาศก์ขนาด 150 x 150 x 150 mm มีอายุ 1 – 2 ปี
ชิ้นตัวอย่างทดสอบถูกย่อยให้ได้ขนาดโตสุด 20 mm
เพื่อใช้เป็นมวลรวมหยาบ
คอนกรีตไหลเองได้ที่ใช้เป็นคอนกรีตควบคุม (คอนกรีต PC)
มีอัตราส่วนน้ำต่อสารซีเมนต์ 0.35 และกำลังอัดเป้าหมายของคอนกรีตรูปทรงลูกบาศก์ 100 x 100 x 100 mm มีค่า 70 MPa ที่อายุ 28 วัน แทนหินปูนย่อยด้วยมวลรวมหยาบคอนกรีตรีไซเคิลผสมในคอนกรีตไหลเองได้ (คอนกรีต CA)
"และแทนที่ปูนซีเมนต์ด้วยเถ้าลอยในอัตราร้อยละ 0  20  40  และ 60 โดยน้ำหนักของสารซีเมนต์ (คอนกรีต CA, 20FA, 40FA และ 60FA ตามลำดับ) ควบคุมค่าการไหลยุบตัวในช่วง 650 – 750 mm ทดสอบกำลังอัด  ความพรุน  สภาพต้านทานไฟฟ้า  และการแพร่ของคลอไรด์ในสภาวะไม่คงตัวโดยวิธีการนำพาโดยไฟฟ้า"
จากผลการทดสอบพบว่า
คอนกรีต CA มีกำลังอัดน้อยกว่าคอนกรีตควบคุม
แต่มีค่ากำลังอัดมากกว่ากำลังอัดเป้าหมาย มีความพรุนและสัมประสิทธิ์การแพร่ของคลอไรด์มากกว่า
แต่สภาพต้านทานไฟฟ้าต่ำกว่าคอนกรีตควบคุม PC ที่อายุ 28 วัน
คอนกรีตผสมเถ้าลอยทุกส่วนผสมมีกำลังอัดมากกว่ากำลังอัดเป้าหมายที่อายุ 90 วัน ยกเว้นคอนกรีต 20FA มีกำลังอัดมากกว่ากำลังอัดเป้าหมายที่อายุ 28 วัน ความต้านทานการแทรกซึมของคลอไรด์ของคอนกรีตผสมเถ้าลอยสูงกว่าคอนกรีตควบคุม PC
และมีแนวโน้มเพิ่มขึ้นตามการผสมเถ้าลอยที่เพิ่มขึ้นที่อายุ 90 วัน
