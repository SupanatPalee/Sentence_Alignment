sentences
การศึกษาความหลากชนิดของแมลงน้ำร่วมกับคุณภาพน้ำในสวนสาธารณะพระราม จังหวัดพระนครศรีอยุธยา
โดยเก็บตัวอย่างจำนวน 10 สถานี ระหว่างเดือนมิถุนายน พ.ศ. 2560 ถึง เดือนเมษายน พ.ศ. 2561
"พบตัวอย่างแมลงน้ำทั้งสิ้น 1,041 ตัว"
จำแนกเป็น 22 วงศ์ 4 อันดับ
โดยแมลงน้ำอันดับ Hemiptera พบจำนวนวงศ์มากที่สุด (7 วงศ์) รองลงมา คือ อันดับ Odonata (6 วงศ์) อันดับ Coleoptera (5 วงศ์) และอันดับ Diptera (4 วงศ์) ปัจจัยด้านคุณภาพน้ำในแต่ละสถานีศึกษาพบว่า ปริมาณของแข็งทั้งหมดที่ละลายน้ำ ปริมาณออกซิเจนที่จุลินทรีย์ใช้ในการย่อยสลายสารอินทรีย์ในน้ำ และการนำไฟฟ้ามีความแตกต่างอย่างมีนัยสำคัญทางสถิติ (P<0.05)
ทั้งนี้คุณภาพน้ำทางกายภาพและเคมีในสวนสาธารณะพระรามถูกจัดอยู่ในเกณฑ์มาตรฐานคุณภาพน้ำผิวดินประเภทที่ 3 และ 4 เพื่อการใช้ประโยชน์ทางการเกษตร
ผลวิเคราะห์สหสัมพันธ์พบว่า อุณหภูมิน้ำ อุณหภูมิอากาศ ความขุ่น ปริมาณออกซิเจนที่จุลินทรีย์ใช้ในการย่อยสลายสารอินทรีย์ในน้ำ
"ความเป็นกรด-ด่าง และการนำไฟฟ้ามีความสัมพันธ์กับความหลากชนิดของแมลงน้ำวงศ์ Coenagrionidae, Notonectidae, Dytiscidae, Corduliidae, Protoneuridae และ Naucoridae อย่างมีนัยสำคัญทางสถิติ (P<0.05)"
ดังนั้นการประเมินคุณภาพน้ำครั้งนี้จึงเป็นแนวทางการจัดการน้ำในสวนสาธารณะพระรามและส่งเสริมการอนุรักษ์ระบบนิเวศแหล่งน้ำด้วยการเสริมสร้างจิตสำนึกในการอนุรักษ์ทรัพยากรแหล่งน้ำ
