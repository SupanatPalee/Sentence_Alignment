sentences
การดำเนินงานของศูนย์กระจายสินค้าที่มีประสิทธิภาพ คือ การนำกลยุทธ์ทางโลจิสติกส์ที่เรียกว่า cross docking มาใช้ในการ โหลดสินค้าลงจากรถบรรทุกขาเข้าไปยังรถบรรทุกขาออกโดยการดำเนินงานจะเกี่ยวข้องกับการจัดตารางรถบรรทุกซึ่งประกอบไปด้วยการมอบหมายรถบรรทุกขาเข้าและขาออกไปยังประตูท่าขาเข้าและขาออกและการจัดลำดับรถบรรทุกขาเข้าและขาออก
งานวิจัยฉบับนี้นำเสนอการพัฒนาแบบจำลองทางคณิตศาสตร์โดยใช้โปรแกรมเชิงเส้นจำนวนเต็มแบบผสมและใช้โปรแกรม LINGO 14.0 ในการประมวลผลหาคำตอบที่ดีที่สุดสำหรับปัญหาการจัดตารางรถบรรทุกขาเข้าและขาออกสำหรับท่ากระจายสินค้าแบบหลายประตู
วัตถุประสงค์ของแบบจำลองทางคณิตศาสตร์ คือ เวลาปฏิบัติงานรวมทั้งหมด (makespan) หรือเวลาเสร็จสมบูรณ์ (completion time) มีค่าน้อยที่สุดโดยเวลาปฏิบัติงานโดยรวม (makespan)
ซึ่งจะพิจารณาตั้งแต่เวลาที่รถบรรทุกขาเข้าคันแรกเข้ามาที่ประตูท่าขาเข้าเพื่อโหลดสินค้าลงจากรถบรรทุกขาเข้าจนถึงเวลาที่รถบรรทุกขาออกคันสุดท้ายกลับมายังท่ากระจายสินค้าหลังจากทำการจัดส่งสินค้าให้กับลูกค้าจนครบซึ่งจำเป็นที่รถบรรทุกขาออกจะต้องออกจากประตูท่าขาออกให้เร็วที่สุดเพื่อกลับมายังท่ากระจายสินค้าให้ตรงตามเวลาที่กำหนดไว้ (due date)
จากผลการทดสอบพบว่าโปรแกรม LINGO 14.0 สามารถหาคำตอบที่ดีที่สุดภายในระยะเวลาที่รวดเร็วสำหรับปัญหาขนาดเล็กแต่หากปัญหามีขนาดใหญ่โปรแกรม LINGO 14.0 ไม่สามารถหาคำตอบที่ดีที่สุดได้ภายในระยะเวลาที่เหมาะสม
