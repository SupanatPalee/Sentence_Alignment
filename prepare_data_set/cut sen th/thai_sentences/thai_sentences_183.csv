sentences
งานวิจัยนี้เป็นการศึกษากระบวนการไพโรไลซีสแบบเร็วในเครื่องปฏิกรณ์แบบสั่นในท่อทรงกระบอกโดยใช้ไม้กระถินยักษ์เป็นวัตถุดิบ
มีวัตถุประสงค์เพื่อศึกษาตัวแปรต่าง ๆ ได้แก่ ขนาดอนุภาคชีวมวล โซนให้ความร้อน อัตราป้อนชีวมวล อัตราการไหลไนโตรเจน เวลาคงอยู่ของไอ
และศึกษาการนำไบโอออยล์ที่ผลิตได้มาปรับปรุงสมบัติให้ดีขึ้น
โดยใช้ตัวเร่งปฏิกิริยา 2 ชนิด ได้แก่ ผงไทเทเนียมไดออกไซด์ (TiO2) และ เพอร์ไลต์
ผลการทดลองพบว่าขนาดชีวมวล 0.6-1.0 มม. โซนให้ความร้อน 55 ซม. อัตราการป้อนชีวมวล 1 กก./ชม. อัตราการไหลของไนโตรเจน  5 ลิตร/นาที ให้ปริมาณผลได้ของไบโอออยล์รวมร้อยละ 61.4 และค่าความร้อนไบโอออยล์ 17.0 เมกะจูล/กก.
ในงานวิจัยนี้ได้ค้นพบสิ่งใหม่
คือ
นอกจากได้ไบโอออยล์หนักและน้ำแล้วยังได้ไบโอออยล์เฟสเบาที่มีค่าความร้อนสูงถึง 26.6 เมกะจูล/กก.
การปรับปรุงไบโอออยล์ทำให้ค่าความร้อนเพิ่มขึ้นและปริมาณน้ำลดลงโดยใช้ตัวเร่งปฏิกิริยาผงไทเนียมไดออกไซด์ (TiO2) และ เพอร์ไลต์ พบว่าปริมาณผลได้ของไบโอออยล์เฟสหนักมีค่าเป็นร้อยละ 6.04 และ 6.76 และค่าความร้อนสูงมีค่าเป็น 29.5 และ 28.9 เมกะจูล/กก. และปริมาณน้ำลดลงจากร้อยละ 46.3 เป็นร้อยละ 11.7 และ 12.2 ตามลำดับ
