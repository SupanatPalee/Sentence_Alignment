sentences
จุดประสงค์ของงานวิจัยนี้จัดทำขึ้นเพื่อปรับปรุงผังโรงงานและกระบวนการผลิตให้มีประสิทธิภาพการผลิตของโรงงานผลิตโคมไฟดาวน์ไลท์เพื่อลดต้นทุนการผลิตให้ต่ำลง
เนื่องจากระยะทางและเวลาในการขนย้ายวัสดุเป็นเวลานาน
มีขั้นตอนที่เป็นคอขวดในกระบวนการทำให้เกิดความสูญเปล่าเนื่องจากการรอคอย
การวิจัยเริ่มศึกษาตั้งแต่การวิเคราะห์ความต้องการและปัญหาของโรงงานตัวอย่าง
โดยใช้การวางผังโรงงานอย่างเป็นระบบการรวบรวมข้อมูลพื้นฐานของแต่ละแผนก เช่น ระยะทางและเวลาในการขนย้ายวัสดุ รอบเวลาการผลิต และรอบเวลาความต้องการของลูกค้าเพื่อจัดสมดุลสายการประกอบในแผนกประกอบ
จากนั้นออกแบบและวางผังโรงงาน
ปรับขั้นการทำงานและสมดุลสายการประกอบใหม่
ผลที่ได้จากการปรับปรุงโรงงานในครั้งนี้พบว่าสามารถลดระยะทางและเวลาในการขนย้ายวัสดุลงได้ 33 เมตร คิดเป็น 27.04%
และลดเวลาลงได้ 43 นาที คิดเป็น 24.57% ตามลำดับ และผลการปรับปรุงการจัดสมดุลสายการประกอบ
โดยใช้หลักการ ECRS
"พบว่าสามารถลดรอบเวลารวมขั้นตอนการประกอบชิ้นส่วนลงจากเดิม 64.08 วินาที เป็น 61.36 วินาที เป็นเวลาที่ลดลง 2.72 วินาที คิดเป็นเปอร์เซ็นต์ที่ลดลง 4.24% อัตราผลิตภาพการผลิตเพิ่มขึ้นจากเดิม 2,234 ชิ้นต่อวัน เป็น 3,037 ชิ้นต่อวัน เป็นจำนวนชิ้นที่เพิ่มขึ้น 803 ชิ้นต่อวัน คิดเป็นเปอร์เซ็นต์ที่เพิ่มขึ้น 35.94%"
และสามารถลดจำนวนพนักงานลงได้ 2 คน จากจำนวนพนักงาน 10 คน คิดเป็นเปอร์เซ็นต์ที่ลดลง 25%
ทำให้โรงงานแห่งนี้สามารถรองรับกับปริมาณคำสั่งซื้อของลูกค้าที่จะเพิ่มขึ้นในอนาคตเป็นอย่างดี
