sentences
โลหะผสมเอนโทรปีสูงเป็นวัสดุชนิดใหม่ที่กำลังได้รับความสนใจอยู่ในขณะนี้
เนื่องจากโลหะผสมชนิดนี้มีแนวโน้มที่ดีต่อการพัฒนาสมบัติในด้านต่างๆ เช่น สมบัติทางกล สมบัติทางความร้อน สมบัติทางไฟฟ้า และสมบัติความต้านทานต่อการกัดกร่อน เป็นต้น
และสามารถนำไปประยุกต์ใช้ในหลายอุตสาหกรรม อาทิ การเคลือบผิววัสดุ การแพทย์ และอื่น ๆ
โดยบทความนี้มีวัตถุประสงค์เพื่อทบทวนงานวิจัยทางด้านโลหะผสมเอนโทรปีสูง
โดยเฉพาะการพัฒนาสมบัติด้านการกัดกร่อน
เริ่มจากความรู้พื้นฐานทางด้านโลหะผสมเอนโทรปีสูง การค้นพบ และการพัฒนาสมบัติทางวัสดุ
ซึ่งจะเน้นไปที่สมบัติความต้านทานต่อการกัดกร่อน
โดยเปรียบเทียบจากหลายระบบของโลหะผสมเอนโทรปีสูง แสดงให้เห็นว่าจากผลกระทบของการเติมธาตุผสม และกระบวนการผลิตจะมีผลต่อการเปลี่ยนแปลงของโครงสร้างจุลภาค และการสร้างฟิล์มพาสสีฟในโลหะผสมเอนโทรปีสูง
และนำไปสู่การเพิ่มค่าความต้านทานการกัดกร่อนในเนื้อวัสดุ
โดยพบว่าจากการทดลองทางไฟฟ้าเคมีทั้งในสารละลายคลอไรด์และสารละลายกรดซัลฟิวริก วัสดุโลหะผสมเอนโทรปีสูงมีค่าความต้านทานต่อการกัดกร่อนที่สูงกว่าโลหะผสมพื้นฐานที่ใช้กันอยู่ทั่วไป
ดังนั้น โลหะผสมนี้จึงมีความน่าสนใจต่อการนำไปต่อยอดงานวิจัยทางด้านวัสดุ ซึ่งเป็นพื้นฐานของการพัฒนาเทคโนโลยีในยุคปัจจุบัน
