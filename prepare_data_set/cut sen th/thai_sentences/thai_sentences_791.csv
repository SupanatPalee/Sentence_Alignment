sentences
งานวิจัยนี้มีจุดประสงค์เพื่อวิเคราะห์หาจำนวนกระสวย (Carrier) ที่น้อยที่สุดที่จะใช้ในท่อลมจัดส่งยา
โดยนำการจำลองสถานการณ์และการหาค่าที่ดีที่สุด (Simulation and Optimization) มาประยุกต์ใช้
เพื่อการวางแผนการปรับปรุงระบบจัดส่งยาด่วนทางท่อลมสำหรับหอผู้ป่วยใน โรงพยาบาลสงขลานครินทร์
เนื่องจากในการปฏิบัติงานจริงไม่สามารถที่จะทำการทดลองหรือปรับเปลี่ยนกระบวนการทำงานได้
การจำลองสถานการณ์และการหาค่าที่ดีที่สุดจึงเป็นเครื่องมือที่เหมาะสมก่อนนำไปใช้กับการปฏิบัติงานจริงซึ่งจะช่วยให้การปรับปรุงระบบท่อลมสามารถบรรลุผลสำเร็จตามที่โรงพยาบาลต้องการ
จากผลการจำลองสถานการณ์และการหาค่าที่ดีที่สุดของการจัดส่งยาด่วนพบว่า จำนวนกระสวย 39 ตัวสามารถทำให้ระยะเวลารอคอยกระสวย ณ สถานีจ่ายยาของระบบท่อลมเกิดขึ้นน้อยที่สุดและสามารถจัดส่งยาด่วนอยู่ในระยะเวลาที่ทางโรงพยาบาลกำหนด
