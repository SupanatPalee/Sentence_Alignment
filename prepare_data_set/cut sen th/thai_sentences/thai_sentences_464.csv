sentences
การประเมินจำนวนเซลล์โซมาติกในน้ำนมโคมีความจำเป็นอย่างยิ่งในการประเมินคุณภาพน้ำนม และการวินิจฉัยปัญหาโรคเต้านมอักเสบ
ในการประเมินจำนวนเซลล์โซมาติกในน้ำนมโคด้วยวิธีการใช้กล้องจุลทรรศน์โดยตรง
ต้องอาศัยผู้เชี่ยวชาญทำการวิเคราะห์และนับจำนวนเซลล์
และต้องวิเคราะห์และนับไม่ต่ำกว่า 20 บริเวณที่ต้องส่องกล้องจึงส่งผลต่อสายตาของผู้นับอย่างมาก
และต้องใช้เวลานาน ขึ้นอยู่กับความสามารถของผู้วิเคราะห์
บทความนี้ เป็นการพัฒนาขั้นตอนวิธีตัดแยกและนับจำนวนเซลล์โซมาติกในน้ำนมโคจากภาพถ่ายเซลล์โซมาติกที่ย้อมด้วยสีเมทิลีนบลูโดยใช้เทคนิคการประมวลผลภาพ
เพื่อสกัดและแยกภาพเซลล์ออกจากพื้นหลัง
และนับจำนวนเซลล์ในแต่ละภาพ
ขั้นตอนวิธีที่นำเสนอได้พัฒนาวิธีการเตรียมภาพ การคัดแยกเซลล์ การจำแนกกลุ่มเซลล์เดียวและเซลล์ติดกัน
และการตัดแยกเซลล์ติดกันโดยใช้โครงข่ายประสาทเทียม
จากผลการทดลองพบว่า วิธีที่นำเสนอสามารถตัดแยกและนับจำนวนเซลล์โซมาติกได้ใกล้เคียงกับผู้เชี่ยวชาญ
โดยมีประสิทธิภาพของอัลกอริทึม Recall = 0.95 และ Precision = 0.92
