sentences
งานวิจัยนี้ได้ทำการทดสอบกำลังกดของแบบจำลองมวลหินขนาดเล็กที่มีจำนวนชุดรอยแตกและความถี่ของรอยแตกต่างกันภายใต้ความดันล้อมรอบสูงถึง 12 เมกะปาสคาล
แบบจำลองมีขนาด 55×55×55 ลูกบาศก์มิลลิเมตร ที่จำลองด้วยการกดในแนวเส้นและทดสอบโดยใช้เครื่องกดในหลายแกน
ตัวอย่างแบบจำลองมีความถี่ของรอยแตกผันแปรจาก 36 ถึง 54 รอยแตกต่อ 1 เมตร
ผลที่ได้ระบุว่าเกณฑ์การแตกของ Hoek และ Brown ที่มีค่าคงที่เพียง 2 ตัว (m และ s) สามารถอธิบายการแตกของแบบจำลองมวลหินได้ดีทัดเทียมกับเกณฑ์การแตกของ Sheorey  Yudhbir และ Ramamurthy-Arora ที่มีค่าคงที่ 3 ตัว ค่าคงที่ m และ s ลดลงเมื่อความถี่ของรอยแตกเพิ่มขึ้น
ผลกระทบของความถี่ของรอยแตกต่อกำลังกดมีค่าสูงขึ้นเมื่อความดันล้อมรอบเพิ่มขึ้น
