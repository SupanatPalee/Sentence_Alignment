sentences
งานวิจัยนี้มีวัตถุประสงค์เพื่อศึกษาสภาพปัญหา หาแนวทางการปรับปรุง และเพิ่มประสิทธิภาพในกระบวนการบรรจุของบริษัทผู้ผลิตดินผสม สำหรับอุตสาหกรรมเซรามิกส์
โดยใช้การศึกษาการทำงานด้วยเครื่องมือแผนภูมิกิจกรรมพหุคูณ (Multiple activity chart)
ในการบันทึกข้อมูล หาแนวทางการปรับปรุงโดยใช้การลดความสูญเปล่าด้วยหลักการ ECRS
พร้อมทั้งเปรียบเทียบก่อนและหลังการปรับปรุง
ผลการวิจัยพบว่า ปัญหาที่เกิดขึ้นในกระบวนการดังกล่าวคือ 1) เวลาว่างของเครื่องจักร รวมทั้งเวลารอคอยของพนักงาน
และ 2) การทำงานของเครื่องจักรไม่เต็มประสิทธิภาพ
ผู้วิจัยได้ดำเนินการปรับปรุงโดยใช้หลักการ ECRS ได้แก่ 1) การรวมขั้นตอน รวมพื้นที่เข้าด้วยกัน
2) การจัดลำดับงานใหม่ให้เหมาะสม
โดยใช้การสลับขั้นตอนและงานให้กับพนักงาน
และ 3) การออกแบบการทำงานให้ง่ายขึ้น
โดยตัดคานเหล็กบางจุดที่ขัดขวางการเคลื่อนไหวของพนักงาน
ผลการปรับปรุง พบว่า เวลาที่ใช้ในการบรรจุต่อ 1 ถุง ลดลงร้อยละ 53.00
ประสิทธิภาพการทำงานของเครื่องจักรเพิ่มขึ้นร้อยละ 89.58
ประสิทธิภาพการทำงานของพนักงานคนที่ 1 และ 2 เพิ่มขึ้นร้อยละ 26.94 และ 43.86 ตามลำดับ
ส่งผลให้ผลิตภาพของกระบวนการในภาพรวมเพิ่มขึ้นร้อยละ 105.88
"และสามารถลดต้นทุนแรงงานในการบรรจุได้ 19,320 บาทต่อปี"
