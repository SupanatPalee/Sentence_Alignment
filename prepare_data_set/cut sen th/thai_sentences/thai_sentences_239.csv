sentences
บทความนี้มีวัตถุประสงค์เพื่อศึกษาประสิทธิภาพการกำจัดความขุ่นของถังตกตะกอนชนิดหมุนเวียนตะกอนเมื่อปรับเปลี่ยนความเร็วรอบของใบกวน
"โดยการควบคุมอัตราการเติมสารส้ม จาก 13, 17 และ 21 มิลลิกรัม/ลิตร และอัตราการผลิตจาก 2.2, 2.4 และ 2.6 ลูกบาศก์เมตร/วินาทีถูกใช้ในการทดสอบ"
ผลของความเร็จวรอบของใบกวนที่เหมาะสมสอดคล้องกับค่าประสิทธิภาพการกำจัดความขุ่นดีที่สุด
ผลการทดลองพบว่า ความสัมพันธ์ระหว่างความเร็วรอบของใบกวนและประสิทธิการกำจัดความขุ่นมีแนวโน้มแบบสมการโพลิโนเมียลยกกำลัง 3
โดยในช่วงความเร็วรอบใบกวน 1.3-1.6 รอบ/นาที จะให้ประสิทธิภาพการกำจัดความขุ่นค่อนข้างต่ำ
ส่วนในช่วงความเร็วรอบใบกวน 1.6-2.0 รอบ/นาที
จะให้ประสิทธิภาพการกำจัดความขุ่นเพิ่มสูงขึ้นตามความเร็วรอบใบกวน
เนื่องจากความเร็วรอบของใบกวนจะทำให้เกิดการไหลเวียนของตะกอนภายในส่วนกวนช้า
เมื่อความเร็วของใบกวนเพิ่มสูงขึ้นจะทำให้ตะกอนเกิดการชนกันและรวมตัวกันเป็นตะกอนขนาดใหญ่ขึ้น การเพิ่มความเร็วรอบของใบกวนจาก 2.0 ถึง 2.2 รอบ/นาที
ส่งผลให้ประสิทธิภาพการกำจัดความขุ่นลดต่ำลง
เนื่องจากการเพิ่มความเร็วรอบของใบกวนส่งผลให้เกิดการชนกันมากเกินไป
ตะกอนขนาดใหญ่จึงแตกตัวเป็นตะกอนที่มีขนาดเล็กลง
นอกจากนี้
"ผลของอัตราการเติมสารส้มและอัตราการผลิตส่งผลต่อประสิทธิภาพการกำจัดความขุ่นด้วย ค่าที่เหมาะสมจากอัตราการเติมสารส้ม 17 มิลลิกรัม/ลิตร, อัตราการผลิต 2.4 ลูกบาศก์เมตร/วินาทีและความเร็วรอบของใบกวน 1.9-2.1 รอบ/นาที  ให้ค่าประสิทธิภาพการกำจัดความขุ่นสูงเท่ากับร้อยละ 89.4±1.18"
