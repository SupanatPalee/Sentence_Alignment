sentences
การประเมินระดับความรุนแรงของภัยแล้งในเขตลุ่มน้ำพองตอนบนภายใต้การเปลี่ยนแปลงสภาพภูมิอากาศในอนาคต จะเกี่ยวข้องกับการประยุกต์ใช้แบบจำลอง SWAT ร่วมกับแบบจำลอง WEAP
"ส่วนการเปลี่ยนแปลงสภาพภูมิอากาศในอนาคต จะคาดการณ์จากแบบจำลองภูมิอากาศโลก CNRM-CM5, IPSL-CM5A-MR และ MIROC5 ภายใต้ภาพฉาย RCP 4.5 และ RCP 8.5 ในช่วงปี พ.ศ. 2563 – 2642"
ในการสอบเทียบและตรวจสอบแบบจำลอง SWAT จะใช้ข้อมูลอัตราการไหลรายวันที่ไหลเข้าสู่อ่างเก็บน้ำเขื่อนอุบลรัตน์ช่วงปี พ.ศ. 2555 – 2560 และ 2550 – 2554 ตามลำดับ
โดยการสอบเทียบมีค่า R2 มีค่าเท่ากับ 0.76 และค่า Nash-Sutcliffe Efficiency (NSE) เท่ากับ 0.82 และค่า R2 เท่ากับ 0.70 และค่า NSE เท่ากับ 0.69
สำหรับการตรวจสอบแบบจำลอง SWAT
ซึ่งชี้ให้เห็นว่าแบบจำลองมีความแม่นยำและน่าเชื่อถือ
ในการคาดการณ์สภาพภูมิอากาศในอนาคต พบว่าค่าอุณหภูมิสูงสุดและต่ำสุดกรณี RCP 4.5 และ RCP 8.5 มีแนวโน้มเพิ่มสูงขึ้นจากปัจจุบัน
ส่วนปริมาณฝนเฉลี่ยรายปีในอนาคตมีแนวโน้มเพิ่มขึ้นทั้งสองกรณี
โดยกรณี RCP 8.5 จะมีแนวโน้มเพิ่มสูงขึ้นกว่ากรณี RCP 4.5
ส่วนผลการจำลองสภาพแบบจำลอง WEAP ในสภาพปัจจุบัน (ปี พ.ศ. 2543 – 2560) พบว่าเทศบาลตำบลโนนเมืองและตำบลดินดำมีความต้องการใช้น้ำมากที่สุดสองลำดับแรก
ส่วนตำบลดินดำ ตำบลหนองแก และตำบลหนองแสง พบว่ามีการขาดแคลนน้ำสูงสุดสามลำดับแรก
นอกจากนี้ยังพบว่าความต้องการใช้น้ำและการขาดแคลนน้ำในอนาคต
กรณีด้านการเกษตรมีแนวโน้มลดลงอย่างชัดเจน
ส่วนกรณีด้านการอุปโภคบริโภค อุตสาหกรรม และรักษาระบบนิเวศ มีแนวโน้มเพิ่มขึ้น ทั้งภาพฉาย RCP 4.5 และ RCP 8.5
ในส่วนของการประเมินความรุนแรงของภัยแล้งจะพิจารณาจากค่าดัชนี DHI (Drought Hazard Index) ซึ่งคำนวณจากค่าดัชนี SPEI (Standardised Precipitation-Evapotranspiration Index) และค่าดัชนี WSI (Water Scarcity Index)
"และแบ่งระดับความรุนแรงจากภัยแล้งเป็นปกติ, ปานกลาง, สูง และสูงมาก"
"โดยพบว่าช่วงปี พ.ศ. 2543 – 2560 ปีที่ประสบปัญหาภัยแล้งในระดับความรุนแรงสูงถึงสูงมาก จะประกอบด้วยปี พ.ศ. 2548, 2550, 2551, 2553, 2555, 2556, 2558 และ 2559"
ส่วนการเปลี่ยนแปลงสภาพภูมิอากาศในอนาคตจะส่งผลให้ภัยแล้งมีแนวโน้มที่จะรุนแรงขึ้น
"โดยในกรณี RCP 4.5 ช่วงปี พ.ศ. 2563 – 2582 และ 2583 – 2602 พื้นที่ 2,697.53 ตร.กม. จะมีความแห้งแล้งอยู่ในระดับสูง และพื้นที่ 688.86 ตร.กม. จะอยู่ในระดับสูงมาก"
"ส่วนช่วงปี พ.ศ. 2603 – 2622 และ 2623 – 2642 พื้นที่ 3,386.39 ตร.กม. จะอยู่ในระดับที่สูงมาก"
"กรณี RCP 8.5 พบว่าช่วงปี พ.ศ. 2563 – 2582 และ 2583 – 2602 พื้นที่ 3,386.39 ตร.กม. จะมีความรุนแรงจากภัยแล้งอยู่ในระดับสูง"
"ส่วนช่วงปี พ.ศ. 2603 – 2622 และ 2623 – 2642 พื้นที่ 3,386.39 ตร.กม. จะอยู่ในระดับสูงมาก"
โดยสรุปผลลัพธ์ที่ได้จะเป็นข้อมูลสำคัญในการวิเคราะห์และคาดการณ์ระดับความรุนแรงจากภัยแล้ง
เพื่อใช้กำหนดมาตรการ
เตรียมความพร้อม
และรับมือกับปัญหาภัยแล้งที่อาจจะเกิดขึ้น ที่อาจจะส่งผลกระทบต่อการดำรงชีวิตของประชาชนในเขตพื้นที่ลุ่มน้ำพองตอนบน
รวมถึงนำไปใช้เป็นแนวทางสำหรับพื้นที่ลุ่มน้ำอื่นๆ ที่ได้รับผลกระทบจากภัยแล้งต่อไป
