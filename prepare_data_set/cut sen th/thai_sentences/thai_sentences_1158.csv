sentences
งานวิจัยนี้เป็นการพัฒนาเครื่องสลัดน้ำล้างถั่วงอกด้วยการเป่าลมแบบสายพาน
โดยเครื่องที่พัฒนาขึ้นนั้นมีโครงสร้างทำจากเหล็ก
สายพานที่ใช้สร้างจากตะแกรงรูพีวีซี
เหล็กคานสายพานทำจากสแตนเลสเชื่อมติดกับโซ่
สายพานมีขนาดหน้ากว้าง 1.0 ม. ยาว 6.0 ม. และสูง 1.2 ม.
ใช้มอเตอร์ไฟฟ้าเป็นต้นกำลังในการขับสายพานและใช้พัดลมเป็นระบบลมเป่าติดตั้งอยู่บนฝาครอบสายพาน
"การทดสอบเครื่องได้กำหนดความเร็วสายพานเป็น 6 ระดับ คือ 3.68, 7.50, 10.90, 15.65, 18.95 และ 24.00 เมตร/นาที"
"และกำหนดความเร็วลมในการทดสอบเป็น 0, 2, 4, 6, 8 และ 10 เมตร/วินาที"
จากการทดลองพบว่าประสิทธิภาพของเครื่องมีค่าสูงสุดเท่ากับ 90 % ที่ความเร็วสายพาน 3.68 เมตร/นาที และความเร็วลมเป่า 10 เมตร/วินาที โดยความเร็วสายพานมีค่าต่ำและความเร็วลมเป่ามีค่ามากจะทำให้มีค่าประสิทธิภาพสูง
สมรรถนะของเครื่องจะมีค่าเท่ากับ 736 กิโลกรัม/ชั่วโมง ที่ค่าประสิทธิภาพการทำงานของเครื่องสูงที่สุด
เมื่อคำนวณระยะเวลาคืนทุนสำหรับการซื้อเครื่องสลัดน้ำล้างถั่วงอกด้วยการเป่าลมแบบสายพานมาใช้ทดแทนแรงงานและการปั่นหมาดแบบเดิมเท่ากับ 3.3 เดือน
ซึ่งสามารถลดแรงงานและลดต้นทุนการเพาะปลูกถั่วงอกเพื่อจำหน่ายให้กับผู้ประกอบการลงได้ในอนาคต
สามารถใช้เป็นเครื่องต้นแบบในการเป่าแห้งพืชผลทางการเกษตรล้างน้ำได้อีกด้วย
