sentences
โรคหัวใจและหลอดเลือดเป็นปัญหาสาธารณสุขที่สำคัญเป็นอันดับต้น ๆ ของโลกทั้งยังเป็นปัญหาสาธารณสุขที่สำคัญของประเทศไทยที่ทำให้เกิดการสูญเสียทั้งชีวิตและสิ้นเปลืองค่าใช้จ่ายในการรักษาเป็นจำนวนมาก
ศูนย์โรคหัวใจนราธิวาสราชนครินทร์ โรงพยาบาลสงขลานครินทร์ มีผู้ป่วยที่เข้ามารับบริการฉีดสีวินิจฉัยสวนหัวใจ (Patient diagnosed) เพิ่มขึ้นอย่างต่อเนื่อง
ปัจจุบันศูนย์หัวใจนราธิวาสราชนครินทร์มีการประเมินต้นทุนในการให้บริการด้วยวิธีดั้งเดิม (Traditional method)
ซึ่งไม่สะท้อนกระบวนการรักษาที่แท้จริง
งานวิจัยนี้มีจุดประสงค์เพื่อจัดทำและวิเคราะห์ต้นทุนของผู้ป่วยโรคหัวใจที่พักระยะสั้นสำหรับผู้ป่วยที่รักษาด้วยวิธีหัตถการสวนหัวใจ กลุ่มผู้ป่วยฉีดสีวินิจฉัยสวนหัวใจ (Patient diagnosed)
โดยนำหลักการการคิดต้นทุนฐานกิจการตามเกณฑ์เวลา (Time-Driven Activity-Based Costing : TDABC) มาประยุกต์ใช้เพื่อเป็นการคำนวณต้นทุนการให้บริการการทำงานแต่ละกระบวนการอย่างละเอียด
ผลการศึกษาพบว่า
"กลุ่มผู้ป่วยฉีดสีวินิจฉัย (Patient diagnosed) มีต้นทุนกิจกรรมตามเกณฑ์เวลา18,814.94 บาท/ราย"
"โดยมีต้นทุนที่สูงที่สุดคือต้นทุนค่าวัสดุการทำหัตถการสวนหัวใจ 7,5268 บาท/ราย"
"รองลงมาคือต้นทุนค่าเสื่อมราคา 6,208.41 และต้นทุนบุคลากรในการรักษา 5,080.53 บาท/ราย"
"โดยมีต้นทุนกลุ่มทรัพยากรการพยาบาลประจำหอพักผู้ป่วยสูงที่สุดเท่ากับ 3,061.57 บาท/ราย"
