sentences
งานวิจัยนี้มีวัตถุประสงค์เพื่อศึกษาจลพลศาสตร์ของการอบแห้งกล้วยหอมดิบด้วยโรงเรือนอบแห้งพลังงานแสงอาทิตย์ 2 ระบบ คือ ระบบที่ 1 โรงเรือนอบแห้งแบบปกติ
ระบบที่ 2 โรงเรือนอบแห้งพลังงานแสงอาทิตย์พร้อมระบบเสริมความร้อนและควบคุมระบบอบแห้งทางไกลผ่านสมาร์ทโฟน ที่สามารถสังเกตุการณ์โรงเรือนอบแห้งพลังงานแสงอาทิตย์ด้วยเทคโนโลยีอินเตอร์เน็ตของสรรพสิ่ง
แหล่งพลังงานความร้อนเสริมภายในโรงเรือนใช้จากเครื่องเป่าลมร้อน (Heat gun)
โดยกำหนดอุณหภูมิที่ใช้ในการทดลองคือ 50 °C และ 70 °C
การทดสอบระบบ พบว่าระบบสามารถทำงานตามเงื่อนไขที่กำหนดได้
โดยการสั่งการผ่านสมาร์ทโฟน
ทำให้สามารถติดตามผลการทำงานทั้งหมดของระบบอบแห้งได้
สำหรับคุณภาพกล้วยหอมดิบหลังการอบแห้ง
พบว่าทั้งสองอุณหภูมิ ใช้เวลาในการอบแห้งใกล้เคียงกันโดยใช้เวลา 4 และ 5 ชั่วโมงตามลำดับ
และได้ความชื้นสุดท้าย 8.01%db.
ค่าสีของการอบแห้งไม่แตกต่างจากตัวอย่างกล้วยอบแห้งด้วยลมร้อนมากนัก
และคุณภาพสีของกล้วยหลังอบแห้งที่ 50 °C มีค่าความสว่าง (L) ใกล้เคียงกับกล้วยสดมากที่สุด
ความแตกต่างของสีโดยรวม ไม่มีความแตกต่างอย่างมีนัยสำคัญทางสถิติ (p<0.05) และปริมาณน้ำอิสระ(aw) หลังการอบแห้งมีค่า 0.577 ซึ่งอยู่ในเกณฑ์มาตรฐานที่กำหนด (<0.6)
