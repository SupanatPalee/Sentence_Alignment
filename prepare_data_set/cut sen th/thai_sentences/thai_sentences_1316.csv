sentences
งานวิจัยนี้ได้นำหลักการของการแตกกิ่งและกำหนดขอบเขตมาสร้างอัลกอริทึมที่ใช้สำหรับแก้ปัญหาการเดินทางของพนักงานขายภายใต้ความน่าจะเป็นที่กลับไปยังจุดเริ่มเดินทาง
กระบวนการประกอบด้วย 3 ขั้นตอนหลัก
ขั้นตอนการแตกกิ่งเป็นขั้นแรกของการดำเนินการเกี่ยวข้องกับการแบ่งแยกปัญหาออกเป็นปัญหาย่อยขนาดเล็กลงเพื่อช่วยให้แก้ไขปัญหาได้ง่ายและรวดเร็วขึ้น
คำตอบของแต่ละปัญหาย่อยจะถูกตรวจสอบความสมเหตุสมผลต่อไปโดยเปรียบเทียบกับขีดจำกัดบนและขีดจำกัดล่าง
ขั้นที่สองคือการกำหนดค่าขอบเขตทั้งขอบเขตบนและขอบเขตล่างจะได้รับการปรับค่าให้ดีขึ้นกว่าเดิม
โดยคำตอบที่เป็นไปได้จะอยู่ในช่วงขอบเขตบนและขอบเขตล่างเท่านั้น
ขั้นที่สามคือการเลือกโหนดด้วยวิธีการโดดข้ามกิ่งไปแก้ปัญหาย่อยที่ให้ผลลัพธ์ดีที่สุดก่อน
อัลกอริทึมจะทำงานไปเรื่อยๆ ผ่านการคำนวณหลายรอบจนกระทั่งค้นพบคำตอบที่เหมาะสมที่สุด
คำตอบดังกล่าวคือลำดับการเดินทางที่ให้เส้นทางที่สั้นที่สุด
ขั้นตอนข้างต้นยังได้ถูกนำไปพัฒนาต่อเป็นโปรแกรมคอมพิวเตอร์ที่สามารถหาผลเฉลยได้ในเวลาที่ยอมรับได้
เช่น ขนาดเมือง 15 เมืองใช้เวลาประมวลผลไม่ถึงวินาทีและจำนวนเมือง 800 เมืองใช้เวลาคำนวณประมาณ 30 นาที
