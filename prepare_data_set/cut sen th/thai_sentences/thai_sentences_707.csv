sentences
งานวิจัยนี้มีวัตถุประสงค์หลัก เพื่อออกแบบและพัฒนาเครื่องจักรซีเอ็นซีขนาดเล็ก สำหรับใช้ตัดแผ่นอลูมิเนียมคอมโพสิตที่มีประสิทธิภาพดีกว่าการใช้เลื่อยวงเดือน
เนื่องจากส่วนใหญ่อุตสาหกรรมขนาดเล็ก (SMEs) ในประเทศไทยมีการใช้เลื่อยวงเดือนกันอย่างกว้างขวาง
ในการศึกษาครั้งนี้ ออกแบบเครื่องจักรซีเอ็นซีเครื่องขนาด 1.10 x 1.45 x 0.78 เมตร และพื้นที่ตัด 0.89 x 1.23 เมตร
นวัตกรรมของเครื่องตัดแผ่นอลูมิเนียมคอมโพสิต คือ การประยุกต์ใช้หัวสว่านคาร์ไบท์ตัดแผ่นอลูมิเนียมคอมโพสิต
การทำงานของเครื่องควบคุมด้วยระบบซีเอ็นซี
โดยใช้โปรแกรม Mach 3 ควบคุม microprocessor 5 axis breakout board ทำงานผ่าน pararell port ที่เชื่อมกับคอมพิวเตอร์ควบคุม spindle ทำงาน 3 แกน และเลื่อนได้ทุกทิศทาง
ส่วนรูปแบบในการตัดแผ่นอลูมิเนียมคอมโพสิตใช้โปรแกรม JDPaint และ Artcam เป็นเครื่องมือ
ในการตัดเป็นเส้นตรงทั้งสามแกน เป็นเส้นโค้ง การเซาะร่อง หรือแกะสลักเป็นรูปร่างต่างๆ
ผลการเปรียบเทียบประสิทธิภาพการทำงานของเครื่องตัดแผ่นอลูมิเนียมคอมโพสิตด้วยซีเอ็นซี กับเครื่องตัดแผ่นอลูมิเนียมคอมโพสิตด้วยเครื่องเลื่อยวงเดือน พบว่า เครื่องตัดแผ่นอลูมิเนียมคอมโพสิตด้วยซีเอ็นซี สามารถช่วยลดเวลาที่ใชัในการตัดต่อแผ่น ร้อยละ 50.66 ทำให้ความเที่ยงตรงและความสม่ำเสมอในรอยตัดแผ่นดีกว่า คิดเป็นร้อยละ 2.08
ปริมาณของเสียลดลง ร้อยละ 26.75
การกระจายของเศษอลูมิเนียมลดลง ร้อยละ 72.72 ความปลอดภัยจากการใช้เครื่อง
ทำให้อุบัติเหตุลดลง ร้อยละ 62.50 และมลพิษทางเสียงลดลง ร้อยละ 17.53
กล่าวโดยสรุป
เครื่องตัดแผ่นอลูมิเนียมคอมโพสิตด้วยระบบซีเอ็นซี เหมาะสำหรับ SME ในประเทศไทย เนื่องจากเครื่องขนาดเล็ก และราคาต่ำกว่าการนำเข้าเครื่องแบบเดียวกัน ร้อยละ 60.48
รวมถึงสะดวกในการบำรุงรักษาและบริการหลังการขาย
เนื่องจากผลิตภายในประเทศ
ทั้งนี้
เครื่องตัดแผ่นอลูมิเนียมคอมโพสิตระบบซีเอ็นซี อยู่ในระหว่างการตรวจสอบความถูกต้องก่อนประกาศรับจดทะเบียนอนุสิทธิบัตร ตามคำขอรับอนุสิทธิบัตร เลขที่ 1703000038 เมื่อวันที่ 10 มกราคม พ.ศ. 2560
