sentences
งานวิจัยนี้มีวัตถุประสงค์เพื่อศึกษาปัจจัยที่มีอิทธิพลต่อโครงสร้างทางจุลภาค และสมบัติทางกลของรอยเชื่อมต่อชนที่ได้จากการเชื่อมเสียดทานแบบหมุนปั่นอลูมิเนียม AA6063-T5
โดยการประยุกต์ใช้เครื่องกลึงเชื่อมระหว่างชิ้นงานอลูมิเนียมเส้นกลม 2 ชิ้น
แต่ละชิ้นขนาดเส้นผ่านศูนย์กลาง 12 มิลลิเมตร ยาว 85 มิลลิเมตร
"ซึ่งผู้วิจัยได้ศึกษาปัจจัยที่ใช้ในการทดลอง 3 ปัจจัย ปัจจัยละ 3 ระดับ คือ ความเร็วรอบหมุนเชื่อม มี 3 ระดับ คือ 860 1,400 และ 2,000 รอบต่อนาที"
เวลาในการเชื่อม มี 3 ระดับ คือ 10 20 และ 30 วินาที และความดันในการเชื่อม มี 3 ระดับ คือ 10 20 และ 30 บาร์
โดยประยุกต์ใช้วิธีการของทากูชิในการออกแบบการทดลองเพื่อหาอิทธิพลของปัจจัยดังกล่าว
และเพื่อหาสภาวะที่เหมาะสมสำหรับการเชื่อมเสียดทานแบบหมุนปั่น
ผลการวิจัยพบว่าความดันเป็นปัจจัยสำคัญที่มีอิทธิพลมากที่สุดต่อค่าความต้านแรงดึงสูงสุดของชิ้นงานหลังเชื่อมเสียดทาน
ในทางตรงกันข้ามความเร็วรอบหมุนเชื่อมเป็นปัจจัยที่มีอิทธิพลน้อยที่สุดต่อค่าความต้านแรงดึงสูงสุดของชิ้นงานหลังเชื่อมเสียดทาน
ส่วนผลการพยากรณ์สภาวะที่เหมาะสมสำหรับการเชื่อมเสียดทานแบบหมุนปั่น คือ
"ความเร็วรอบหมุนเชื่อม 2,000 รอบต่อนาที เวลาในการเชื่อม 30 วินาที และความดันในการเชื่อม 30 บาร์"
และที่สภาวะที่เหมาะสมที่สุดของการทดลองมีผลการทดสอบค่าความต้านแรงดึงเฉลี่ยสูงสุด 189.73 เมกะปาสคาล ซึ่งคลาดเคลื่อนจากค่าพยากรณ์ร้อยละ 0.81
