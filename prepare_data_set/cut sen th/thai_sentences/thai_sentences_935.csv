sentences
การศึกษานี้มีจุดมุ่งหมายเพื่อเพิ่มค่ากำลังรับแรงเฉือนแบบไม่ระบายน้ำ ค่าโมดูลัสยืดหยุ่น และค่าโมดูลัสเฉือนของดินเหนียวกรุงเทพมหานครผสมผงซิลิกาจากการทดสอบแรงอัดของดินโดยปราศจากแรงด้านข้าง
โดยวัดความเร็วคลื่นเฉือนที่ได้จากเบนเดอร์อิลิเมนต์ ซึ่งติดตั้งไว้ที่ฝาครอบด้านบนและแท่นของเครื่องทดสอบแรงอัดของดินโดยปราศจากแรงด้านข้าง
เพื่อให้ทราบการเปลี่ยนแปลงของค่าโมดูลัสเฉือนได้
ซึ่งค่ากำลังรับแรงเฉือนแบบไม่ระบายน้ำหาได้จากการทดสอบที่อัตราความเครียด 1 เปอร์เซ็นต์ต่อนาที ระหว่างที่มีการบันทึกค่าโมดูลัสเฉือน
ผลการวิจัยพบว่าค่ากำลังรับแรงเฉือนแบบไม่ระบายน้ำ ค่าโมดูลัสยืดหยุ่น และค่าโมดูลัสเฉือนเพิ่มขึ้นเมื่อบดอัดดินผสมผงซิลิกาในอัตราที่เพิ่มขึ้นแต่ความความเครียดลดลง ณ จุดวิบัติ
ดังนั้น การปรับปรุงคุณภาพดินคันทางโดยใช้ซิลิกาเป็นสารผสมเพิ่มระหว่างการบดอัดดินในการก่อสร้างสามารถเพิ่มประสิทธิภาพของคันทางได้
