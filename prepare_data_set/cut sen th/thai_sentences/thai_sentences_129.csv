sentences
การผลิตชิ้นส่วนคอนกรีตสำเร็จรูป (Precast concrete production) เป็นส่วนสำคัญของเทคโนโลยีการก่อสร้างแบบนอกสถานที่ (Off-site construction)
กิจกรรมการก่อสร้างหลักถูกย้ายไปดำเนินการที่โรงงาน ที่สามารถจัดกระบวนการผลิตและสภาพแวดล้อมให้เกิดประสิทธิภาพสูงได้
การออกแบบกระบวนการผลิตของโรงหล่อจำเป็นต้องคำนึงถึงข้อจำกัดที่เกี่ยวเนื่องจากขนาดและรูปร่างของพื้นที่ตั้ง
การวิจัยนี้ได้ทดลองกำหนดพื้นที่ตั้งของโรงหล่อของบริษัทเอกชนหนึ่งที่ร่วมโครงการ
เพื่อจัดวางผังและออกแบบกระบวนการผลิตให้สอดคล้องกับพื้นที่ซึ่งทำให้ได้โรงหล่อที่แบ่งออกเป็น 4 เลน  เลนละ 9 แถว
รวมทั้งการออกแบบเครื่องจักรช่วยงานให้เกิดการผลิตแบบกึ่งอัตโนมัติที่ใช้เงินลงทุนต่ำกว่าการใช้เทคโนโลยีจากต่างประเทศ
โดยได้ผลลัพธ์เป็นรูปแบบการผลิต 2 วิธีคือ วิธีแบบหล่อหมุนเวียนพร้อมกันหลายเลน (Multi-lane Circulatory Pallet: MLCP) และวิธีแบบหล่อหมุนเวียนเส้นเดียว (Single-line Circulatory Pallet: SLCP)
จากนั้นจึงวิเคราะห์เปรียบเทียบข้อดีข้อเสียของแต่ละวิธี
สุดท้ายเป็นการประมาณเงินลงทุนและการวิเคราะห์ความคุ้มค่าของการก่อตั้งโรงหล่อใหม่นี้โดยภายใน 5 ปีจะได้มูลค่าปัจจุบันสุทธิ (NPV) 3.9 ล้านบาท อัตราผลตอบแทนจากการลงทุน (IRR) 8.4 %
และมีระยะเวลาคืนทุน (PB) 4 ปี 2 เดือน
ผลลัพธ์การออกแบบโรงหล่อใหม่ที่ได้ชี้ว่าสามารถริเริ่มธุรกิจการผลิตชิ้นส่วนคอนกรีตสำเร็จรูปได้ด้วยเงินลงทุนที่ต่ำกว่าได้และเหมาะสมกับศักยภาพของบริษัทก่อสร้างขนาดกลาง
