sentences
บทความนี้มีวัตถุประสงค์เพื่อหาวิธีปรับแก้เพื่อเพิ่มความถูกต้องในการประเมินฝนเรดาร์พิมาย ที่ตรวจวัดเหนือพื้นดินให้เทียบเท่าปริมาณฝนที่อยู่บนพื้นดิน
การศึกษาครั้งนี้ได้ใช้ข้อมูลการตรวจวัดฝนเรดาร์พิมายที่มุมตรวจวัดที่ 1.5° ภายในรัศมีการตรวจวัด 240 กม. ร่วมกับข้อมูลฝนจากสถานีโทรมาตรอัตโนมัติภาคพื้นดิน(สสน.) จำนวน 123 สถานี
ในช่วงระหว่างเดือนพฤษภาคม ถึง เดือนตุลาคม พ.ศ. 2560
คัดเลือกเหตุการณ์ฝนจำนวนทั้งหมด 63 เหตุการณ์
แบ่งเป็นเหตุการณ์สอบเทียบ 80% (50 เหตุการณ์) และเหตุการณ์ทวนสอบ 20% (13 เหตุการณ์)
มาใช้วิเคราะห์หาวิธีการปรับแก้ที่แปรเปลี่ยนตามขอบเขตพื้นที่อิทธิพลรูปหลายเหลี่ยมทิสเสนครอบคลุมพื้นที่ภายในรัศมี 20 กม. ที่ห่างจากสถานีโทรมาตรอัตโนมัติภาคพื้นดินและเวลาโดยใช้ฝนสะสมย้อนหลังที่ช่วงเวลา 1 ชม. 2 ชม. 3 ชม. 6 ชม. 12 ชม. และ 24 ชม. ที่เหมาะสม
ผลการศึกษาพบว่าการประเมินฝนเรดาร์โดยใช้สมการ Z=90R1.6 ร่วมกับวิธีการปรับแก้ที่แปรเปลี่ยนตามขอบเขตพื้นที่อิทธิพลรูปหลายเหลี่ยมทิสเสนครอบคลุมพื้นที่ภายในรัศมี 20 กม. ที่ห่างจากสถานีโทรมาตรอัตโนมัติภาคพื้นดินและเวลาโดยใช้ฝนสะสมย้อนหลังที่ช่วงเวลา 1 ชม. เป็นวิธีการปรับแก้ที่เหมาะสมที่สุด
"เมื่อนำฝนเรดาร์ภายหลังการปรับแก้ด้วยวิธีดังกล่าวไปเปรียบเทียบกับฝนที่ตรวจวัดได้จากสถานีโทรมาตรอัตโนมัติภาคพื้นดินพบว่าให้ค่า RMSE (Root Mean Square Error), MSE (Mean Square Error), MAE (Mean Absolute Error) ที่น้อยที่สุด และค่า R (Correlation coefficient) ที่เข้าใกล้ 1 มากที่สุด ของทั้งเหตุการณ์ฝนที่ใช้ในการสอบเทียบ และเหตุการณ์ฝนที่ใช้ในการทวนสอบความเชื่อมั่น"
เมื่อเทียบกับวิธีการปรับแก้วิธีการอื่น ๆ
และ
เมื่อนำฝนเรดาร์ภายหลังการปรับแก้ด้วยวิธีดังกล่าวเทียบกับการประเมินฝนเรดาร์โดยใช้สมการ Z=90R1.6 เพียงอย่างเดียวโดยไม่ปรับแก้
เมื่อพิจารณาจากค่า RMSE
พบว่าสามารถช่วยเพิ่มความถูกต้องในการประเมินฝนได้ 21.98%
สำหรับเหตุการณ์สอบเทียบ และ 41.59%
สำหรับเหตุการณ์ทวนสอบ
ขณะที่เมื่อพิจารณาจากค่า MSE
พบว่าสามารถช่วยเพิ่มความถูกต้องในการประเมินฝนได้ 39.18% สำหรับเหตุการณ์สอบเทียบ และ 65.90% สำหรับเหตุการณ์ทวนสอบ
ขณะที่เมื่อพิจารณาจากค่า MAE
พบว่าสามารถช่วยเพิ่มความถูกต้องในการประเมินฝนได้ 22.65% สำหรับเหตุการณ์สอบเทียบ และ 37.67%
สำหรับเหตุการณ์ทวนสอบ
และเมื่อพิจารณาจากค่า R
พบว่าสามารถช่วยเพิ่มความถูกต้องในการประเมินฝนได้ 32.76% สำหรับเหตุการณ์สอบเทียบ และ 41.67% สำหรับเหตุการณ์ทวนสอบ ตามลำดับ
