sentences
งานวิจัยนี้มีจุดประสงค์ในการประยุกต์การเชื่อมอาร์กทังสะเตนแก๊สคลุมแบบไม่ใช้โลหะเติมในการเชื่อมรอยต่อท่อผนังบางระหว่างวัสดุต่างชนิดระหว่างเหล็กกล้าไร้สนิม AISI304 และ AISI316L
รอยต่อที่ได้ถูกเชื่อมด้วยกระแสเชื่อม 90-165 A
และทำการศึกษาสมบัติของรอยต่อประกอบด้วยความแข็งแรงดึงและลักษณะทางโลหวิทยา
ผลการทดลองพบว่า กระแสเชื่อมที่มีความเหมาะสมทำให้เกิดความแข็งแรงดึงสูงสุด 486 MPa
และการยืดตัว 18% มีค่าเท่ากับ 135 A
การเพิ่มความกว้างและการหลอมลึกของโลหะเชื่อมที่เกิดจากการเพิ่มกระแสเชื่อมส่งผลทำให้ได้รอยต่อที่มีความสมบูรณ์และแสดงค่าความแข็งแรงดึงของรอยต่อที่สูงขึ้น
การเพิ่มความเว้าของผิวหน้าแนวเชื่อมและการเพิ่มความนูนของแนวรากส่งผลทำให้ความแข็งแรงของรอยต่อลดลงเนื่องจากการลดลงของพื้นที่รับแรงของชิ้นทดสอบ
ผลการทดสอบแรงดึงพบว่าการพังทลายของชิ้นทดสอบที่แสดงค่าความแข็งแรงดึงสูงสุดเกิดขึ้นในพื้นที่โลหะเชื่อมใกล้กับผิวสัมผัสระหว่างโลหะเชื่อมกับโลหะฐานเหล็กกล้าไร้สนิม AISI316L
เนื่องจากลักษณะโครงสร้างเดนไดรท์ในตำแหน่งด้านผิวสัมผัสเหล็กกล้าไร้สนิม AISI316L นั้นมีความหยาบมากกว่าด้านผิวสัมผัสเหล็กกล้าไร้สนิม AISI304
