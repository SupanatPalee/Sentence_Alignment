sentences
งานวิจัยนี้ได้พัฒนาระบบสมาร์ทฟาร์มสำหรับการเพาะเลี้ยงสัตว์น้ำในพื้นที่จังหวัดกาฬสินธุ์
ระบบประกอบด้วยอุปกรณ์ตรวจวัดคุณภาพน้ำ ด้วยเซ็นเซอร์วัดค่า อุณหภูมิ ความเป็นกรดด่างและการละลายออกซิเจนในน้ำ
และสามารถสั่งงานปิดเปิดเครื่องตีน้ำ ตามแนวทางเทคโนโลยีอินเทอร์เน็ตของสรรพสิ่งที่สามารถเข้าถึงและส่งข้อมูลไปยังอุปกรณ์ได้โดยผ่านระบบอินเทอร์เน็ต
และมีเว็บแอพพลิเคชั่นที่สามารถเรียกดูข้อมูลได้ทุกเวลา ทุกสถานที่บนหน้าจออุปกรณ์เคลื่อนที่หรือเครื่องคอมพิวเตอร์
ทั้งนี้ระบบได้มีการพัฒนาตามแนวทางเทคโนโลยีอัจฉริยะโดยการนำความรู้จากผู้เชี่ยวชาญมาสร้างเป็นข้อกำหนดแจ้งเตือนเมื่อคุณภาพน้ำอยู่ในสภาวะความเสี่ยง
โดยผลที่ได้จากการพัฒนาครั้งนี้ ได้ทดสอบความถูกต้องของอุปกรณ์เซ็นเซอร์ที่ใช้ตรวจวัดคุณภาพน้ำ
และการใช้ระบบที่สามารถแสดงผลและบันทึกข้อมูลช่วยลดเวลาการทำงานลงร้อยละ 31.64 ต่อเดือน
