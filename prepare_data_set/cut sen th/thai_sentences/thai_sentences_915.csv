sentences
การวิจัยในครั้งนี้ มีวัตถุประสงค์ คือ 1. เพื่อทดลองเพิ่มสมบัติไม้สักอายุน้อยด้วยนวัตกรรมชีวภาพ
2. เพื่อนำผลการทดลองประยุกต์สู่การออกแบบผลิตภัณฑ์จากไม้สักอายุน้อย
ผลการวิจัย พบว่า ผลการทดลองการเพิ่มสมบัติไม้สักอายุน้อยจากสูตรสารสกัด จำนวน 24 สูตร สารสกัดจากสะเดาและขี้เหล็ก สูตรที่ 22 ให้ประสิทธิภาพในการป้องกันแมลงแก่วัสดุไม้สักอายุน้อยได้ดีที่สุด
และมีค่าความเป็นพิษต่อเซลล์ไลน์น้อยที่สุด
โดยมีค่าความเป็นพิษต่อเซลล์ชนิด HaCat ที่ร้อยละ 53.561 และชนิด Vero ที่ร้อยละ 33.318
เมื่อสรุปผลการทดลองแล้ว
ผู้วิจัยประยุกต์นำผลการทดลองการป้องกันแมลงของไม้สักอายุน้อยมาใช้ในการออกแบบผลิตภัณฑ์
โดยทำการออกแบบผลิตภัณฑ์จำนวน 4 ผลิตภัณฑ์ ได้แก่ ชั้นวางของเล่นผลิตภัณฑ์แกะสลักหิ้งพระ และของเล่นเสริมทักษะสำหรับเด็ก
"ซึ่งมีผลการประเมินความเหมาะสมอยู่ในระดับมากที่สุด 1 ชนิด คือ ของเล่นเสริมเสริมทักษะสำหรับเด็ก ( x̄ = 4.52, S.D.= 0.17) และผลการประเมินความเหมาะสมในระดับมาก 3 ผลิตภัณฑ์ คือ หิ้งพระ (x̄ = 4.48, S.D. = 0.21) ผลิตภัณฑ์แกะสลัก ( x̄ = 4.37, S.D. = 0.30) และชั้นวางของ (x̄ = 4.33, S.D. = 0.25)"
