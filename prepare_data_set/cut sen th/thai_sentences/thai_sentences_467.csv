sentences
งานวิจัยนี้มีวัตถุประสงค์เพื่อศึกษาพฤติกรรมการรับโมเมนต์ดัดของคานคอนกรีตเสริมเหล็กที่ทำจากคอนกรีตผสมเศษยางรถยนต์
โดยทำการทดสอบคานจำนวน 15 ตัวอย่าง
คานตัวอย่างกว้าง 15 เซนติเมตร ลึก 25 เซนติเมตร ยาว 2.4 เมตร จากสัดส่วนผสม 5 ส่วนผสม
"โดยใช้เศษยางรถยนต์บดแทนที่มวลรวมละเอียดในอัตราส่วนร้อยละ 5, 10, 15 และ 20"
โดยน้ำหนัก จากการทดสอบคานมีพฤติกรรมเชิงเส้นสองช่วง (bi-linear) ก่อนเป็นไร้เชิงเส้น (non-linear)
จนกระทั่งวิบัติ
โดยเกิดรอยร้าวแรกที่ร้อยละ 23-27 ของแรงกระทำสูงสุดและเข้าสู่ช่วงที่สองจนถึงแรงสูงสุด
หลังจากนั้นคานจะไม่สามารถรับแรงเพิ่มได้จนกระทั่งวิบัติ
จากการศึกษาพบว่า
การเพิ่มปริมาณของเศษยางรถยนต์ไม่ส่งผลต่อพฤติกรรมการวิบัติของคาน
แต่ส่งผลในแง่ของกำลังรับโมเมนต์ดัด
ดังนั้นสมการคำนวณโมเมนต์ดัดระบุตามทฤษฎียังสามารถใช้กับคานประเภทนี้ได้
แต่สมการคำนวณโมเมนต์แตกร้าวใช้ได้สำหรับคานที่ใช้เศษยางรถยนต์แทนที่มวลรวมละเอียดไม่เกินร้อยละ 5 เท่านั้น
ในส่วนของคานที่มีปริมาณแทนที่ของเศษยางรถยนต์ตั้งแต่ร้อยละ 10 ถึง 20 ค่าโมเมนต์แตกร้าวที่ทดสอบได้จะเหลือเพียงร้อยละ 80 ของค่าที่คำนวณได้จากสมการ ค่าการแอ่นตัวสูงสุดและการดูดซับพลังงานมีแนวโน้มเพิ่มขึ้นตามปริมาณของเศษยางรถยนต์ที่ใช้แทนที่มวลรวมละเอียด
