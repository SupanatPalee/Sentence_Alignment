sentences
งานวิจัยนี้มีวัตถุประสงค์เพื่อวิเคราะห์โครงสร้างต้นทุนการผลิตและออกแบบระบบการประเมินต้นทุนการผลิต ด้วยวิธีการคำนวณต้นทุนตามวิธีปกติ
และประยุกต์ใช้หลักการต้นทุนฐานกิจกรรม
โดยจะศึกษาผ่านโรงงานกรณีศึกษาเกี่ยวกับผลิตชิ้นส่วนอะไหล่ยาง
เนื่องจากรูปแบบการผลิตเป็นการออกแบบตามคำสั่งซื้อ
และมีประเภทของสินค้าหลากหลาย
ส่งผลให้มีการเปลี่ยนรูปแบบการผลิตและขั้นตอนการผลิตตามลักษณะของสินค้า
ดังนั้นในงานวิจัยนี้ผู้วิจัยประมาณการต้นทุนจากสภาพการทำงานในอดีตในช่วง 1 ปีก่อนหน้า
เพื่อเป็นต้นแบบโครงสร้างทางต้นทุนในแต่ละกิจกรรมการผลิต
และพัฒนาระบบการคำนวณต้นทุนโดยใช้โปรแกรมคอมพิวเตอร์ Microsoft Excel
เมื่อนำวิธีการประเมินต้นทุนและโปรแกรมที่ออกแบบไว้ไปประยุกต์ใช้ในการประเมินต้นทุนของผลิตภัณฑ์ตัวอย่าง 5 ชนิด
พบว่าจากการปรับเปลี่ยนวิธีการคำนวณต้นทุนการผลิตแบบใหม่โดยปรับมาใช้การคำนวณต้นทุนกิจกรรม
"ทำให้ทราบถึงความแตกต่างของต้นทุนผลิตภัณฑ์ตัวอย่างทั้ง 5 ชนิด  พบว่าต้นทุนการผลิตแบบเดิมของผลิตภัณฑ์ตัวอย่าง A, B, C, D และ E มีค่าเท่ากับ 8.1, 15.3, 63.0, 22.5 และ 58.5 บาทต่อชิ้น ตามลำดับ ในขณะที่การคำนวณด้วยวิธีต้นทุนกิจกรรมของผลิตภัณฑ์ตัวอย่าง A, B, C, D และ E มีค่าเท่ากับ 28.7, 15.2, 42.1, 23.4 และ 49.5 บาทต่อชิ้น ตามลำดับ"
ผลลัพธ์ของงานวิจัยนี้พบว่าการประยุกต์ใช้หลักการต้นทุนฐานกิจกรรม
ทำให้สามารถประเมินต้นทุนผลิตภัณฑ์ใหม่ตามความต้องการของลูกค้า
เพื่อนำไปสู่การกำหนดราคาขายสำหรับผลิตภัณฑ์ใหม่ได้อย่างรวดเร็วและแม่นยำมากขึ้น
