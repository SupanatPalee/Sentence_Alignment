sentences
บทความวิจัยนี้มีวัตถุประสงค์เพื่อศึกษาหาค่าประสิทธิภาพการทำความเย็นและสมรรถนะการทำความเย็นของท่อวอร์เทกซ์
อันเนื่องมาจากการเปลี่ยนระยะโค้งเว้าบนหน้าตัดของวาล์วทรงกรวยในท่อวอร์เทกซ์
"ในการทดลองได้ดำเนินการโดยใช้ระยะโค้งเว้าบนวาล์วทรงกรวยที่ขนาด 0, 1, 2, 3 และ 4 มิลลิเมตร"
"และปรับความดันที่ทางเข้าท่อวอร์เทกซ์ 1, 1.5, 2, 2.5, 3, 3.5 และ 4 Bar"
โดยในการทดลองนี้ใช้อากาศที่ไม่ได้ควบคุมอุณหภูมิทางเข้า ที่อุณหภูมิแวดล้อมประมาณ 33 °C
จากการทดลองพบว่า เมื่อระยะโค้งเว้าบนวาล์วทรงกรวยเพิ่มขึ้นส่งผลต่ออุณหภูมิทางออกทั้งสองด้าน และเมื่อความดันเพิ่มขึ้นอุณหภูมิที่ทางออกด้านอุณหภูมิต่ำจะลดลงซึ่งแปรผันกับประสิทธิภาพการทำความเย็นและสมรรถนะการทำความเย็นจะเพิ่มขึ้นเช่นกัน โดยที่ระยะโค้งเว้าบนวาล์วทรงกรวยขนาด 3 มิลลิเมตร มีประสิทธิภาพการทำความเย็นและมีสัมประสิทธิ์สมรรถนะการทำความเย็นดีที่สุดสำหรับการทดลองนี้
ประสิทธิภาพการทำความเย็นสูงสุดที่ 25.2 %
และมีค่าสมรรถนะการทำความเย็นสูงสุด 0.11 ที่ความดันทางเข้า 2.5 Bar อัตราการไหลอากาศทางเข้า 3.5 m3/h
และอุณหภูมิทางออกด้านอุณหภูมิต่ำมีอุณหภูมิของอากาศเย็นต่ำสุดที่ 8.9 °C ลดลงถึง 23.4 °C
และด้านทางออกด้านอุณหภูมิสูงมีอุณหภูมิของอากาศร้อนที่ 60.3 °C เพิ่มขึ้นถึง 24.4 °C ที่ความดันทางเข้า 4 Bar อัตราการไหลอากาศทางเข้า 6.5 m3/h
