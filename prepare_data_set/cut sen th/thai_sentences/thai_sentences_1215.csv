sentences
งานวิจัยนี้เป็นการศึกษาปัจจัยที่มีผลต่อการควบคุมค่าอำนวยการในโครงการก่อสร้างบ้านพักอาศัยในกรุงเทพและปริมณฑล
โดยส่งแบบสำรวจไปยังผู้รับเหมาก่อสร้างจำนวน 100 บริษัท
ได้แบบสำรวจที่สามารถนำมาวิเคราะห์ได้ 69 บริษัท
การวิจัยครั้งนี้เป็นการศึกษารายละเอียดของประเภทค่าอำนวยการในงานก่อสร้างและปัจจัยที่มีผลต่อค่าอำนวยการในระดับต่างๆ
เพื่อหาแนวทาง ในการควบคุม
และลดค่าอำนวยการในการดำเนินโครงการ
ผลการวิจัยพบว่าค่าอำนวยการที่เกิดขึ้นในสำนักงานใหญ่ และค่าอำนวยการที่เกิดขึ้นในสนามแยกได้ 10 กลุ่ม
จำแนกย่อยได้ 59 รายการ
โดยกลุ่มที่เป็นปัญหาต่อการควบคุมมากที่สุด คือ กลุ่มค่าใช้จ่ายเกี่ยวกับเครื่องมือ เครื่องจักร และยานพาหนะในงานสนาม
โดยมีคะแนนการประเมินเฉลี่ย 3.34 คะแนนจากคะแนนเต็ม 5.00 คะแนน และรายการค่าอำนวยการย่อย 5 รายการ ที่เป็นปัญหาต่อการควบคุมระดับมากที่สุด คือ ค่าใช้จ่ายเงินเดือนพนักงาน ค่าใช้จ่ายการจัดหาเครื่องจักร ค่าใช้จ่ายการเช่าเครื่องมือ ค่าใช้จ่ายการจัดหาสถานที่ตั้งสำนักงานสนาม และค่าใช้จ่ายในด้านน้ำมันเชื้อเพลิง
มีคะแนนการประเมินเฉลี่ย 3.57–3.75 คะแนน
จากการวิเคราะห์พบว่า
ผู้รับเหมามีการประมาณค่าอำนวยการ ก่อนดำเนินการก่อสร้างเฉลี่ยร้อยละ 11.55 ซึ่งน้อยกว่าค่าอำนวยการที่เกิดขึ้นจริงเมื่อจบโครงการซึ่งมีค่าอำนวยการเฉลี่ยร้อยละ 13.26 ผู้รับเหมาก่อสร้างควรมีวิธีการประมาณค่าอำนวยการ
โดยพิจารณาจากปัจจัยต่างๆ อย่างครอบคลุม
มีการบันทึกข้อมูลค่าอำนวยการจากโครงการก่อนหน้าเพื่อใช้ในการประมาณราคาของโครงการในอนาคต
โดยเฉพาะอย่างยิ่งกลุ่มปัจจัยที่ส่งผลโดยตรงต่อค่าอำนวยการ
ผลงานวิจัยนี้สามารถใช้เป็นแนวทางในการประมาณราคาและควบคุมค่าอำนวยการสำหรับผู้รับเหมาซึ่งจะช่วยลดต้นทุนค่าก่อสร้างโดยรวมได้
