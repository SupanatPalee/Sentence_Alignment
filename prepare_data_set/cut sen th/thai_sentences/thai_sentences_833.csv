sentences
วัตถุประสงค์ของงานวิจัยนี้เพื่อปรับปรุงและลดเวลาในกระบวนการจัดสินค้าตามใบนำสินค้าออกภายในคลังสินค้าวัสดุก่อสร้าง
โดยใช้ศึกษาและวิเคราะห์ความเหมาะสมของการจัดเรียงสินค้า 3รูปแบบ คือ การจัดเรียงตามยอดขาย การจัดเรียงตามใบนำส่งสินค้า และการจัดเรียงสินค้าแบบผสม
เพื่อที่จะเสนอแนวทางการดำเนินงานที่มีประสิทธิภาพและคุ้มค่าในเรื่องต้นทุนโดยดำเนินงานวิจัยเริ่มต้นศึกษาและวิเคราะห์สภาพปัจจุบันของคลังสินค้าวัสดุก่อสร้างของบริษัท ธนานันท์ ฮาร์ดแวน์ จำกัด จังหวัดนครปฐม
โดยกลุ่มสินค้าที่นำมาทำการวิจัยเป็นส่วนคลังสินค้าโซนกระเบื้องมุงหลังคาซึ่งมีสินค้า 2 ประเภทคือ กระเบื้องหลังคาและกระเบื้องครอบหลังคา
เนื่องจากในโซนนี้มีเส้นทางการไหลของกระบวนการยาวที่สุด
และมีการจัดวางสินค้าที่ปะปนกันยากต่อการหยิบและค้นหา
เนื่องจากไม่ทราบตำแหน่งและต้องใช้เวลาในการค้นหาเมื่อต้องการหยิบสินค้าที่อยู่ด้านใน
ด้านเทคนิคจะใช้กระบวนการวิเคราะห์ ABC  มาเป็นเครื่องมือในการจัดหมวดหมู่และความสำคัญของสินค้าในโซนนี้
โดยจะมีแนวทางการศึกษาแบ่งออกเป็น 3 กรณี ดังนี้
กรณีที่
1 ทำการจัดเก็บสินค้าตามยอดขาย
กรณีที่
2
ทำการจัดเก็บสินค้าตามใบนำส่งสินค้าที่ได้จากการสุ่ม
และกรณีที่ 3 ทำการจัดเก็บสินค้าในรูปแบบผสม ทั้ง 3
กรณีนี้เพื่อที่จะหาวิธีการจัดเก็บที่ดีที่สุดและมีประสิทธิภาพสูงสุดผลการวิจัยในการแสดงการจัดเก็บสินค้าทั้ง 3
กรณีพบว่าการจัดวางตำแหน่งของสินค้าตามคลังสินค้าแบบที่ 1 คือการจัดเก็บตามยอดขาย
สามารถลดเวลาการหยิบสินค้าทั้ง 2 ประเภทได้ 29.39 % และ 4.39% ตามลำดับ เมื่อเทียบกับการจัดตำแหน่งเดิม
และสามารถลดต้นทุนในด้านค่าแรงคนงานและเชื้อเพลิงได้ 25% และ 19% ตามลำดับ
ซึ่งผลจากการทดลองจึงได้ว่าการจัดวางตำแหน่งของสินค้าตามคลังสินค้าแบบที่ 1 ได้เวลาทำงานที่น้อยที่สุดและต้นทุนที่น้อยที่สุด
