sentences
บทความนี้มีวัตถุประสงค์เพื่อการปรับปรุงประสิทธิภาพการขนถ่ายไม้อัดแปรรูปจากคลังสินค้าของท่าเรือกรณีศึกษาไปยังเรือสินค้าทั่วไป
จากการศึกษากระบวนการขนถ่ายไม้อัดแปรรูป พบว่า ปัญหาเกิดจากจำนวนของรถโฟล์คลิฟท์ที่ใช้ในการยกขนไม้อัดแปรรูปมีจำนวนไม่เหมาะสมต่อการขนถ่ายสินค้า
โดยปัญหาดังกล่าวส่งผลให้ระยะเวลาโดยเฉลี่ยของการเทียบท่าของเรือสินค้าทั่วไปสูงกว่าเกณฑ์มาตรฐานที่ท่าเรือกำหนดไว้
ดังนั้นจึงได้ประยุกต์แบบจำลองสถานการณ์ด้วยโปรแกรมอารีน่าโดยเน้นการหาจำนวนรถโฟล์คลิฟที่เหมาะสม
ซึ่งพบว่าจำนวนรถโฟล์คลิฟเพิ่มขึ้นจาก 6 คันเป็น 8 คันที่ทำงานหน้าท่าเรือ
และจำนวนของรถโฟล์คลิฟท์ลดลงจาก 5 คันเป็น 4 คันที่ทำงานบนเรือ
ส่งผลให้ระยะเวลาในการเทียบท่าเรือของเรือสินค้าทั่วไปมีระยะเวลาเฉลี่ยลดลงจาก 188.95 ชั่วโมง เป็น 147.04 ชั่วโมง หรือร้อยละ 22.18
