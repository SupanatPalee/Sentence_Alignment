sentences
งานวิจัยนี้ มีวัตถุประสงค์เพื่อ 1) พัฒนาซิปป์โมเดลสำหรับประเมินผลโครงการก่อสร้าง
และ
2) ทดลองใช้ซิปป์โมเดลที่พัฒนาในการประเมินผลโครงการก่อสร้างหลายรูปแบบ
โดยกลุ่มตัวอย่างเป็นผู้ที่ปฏิบัติงานภายในโครงการก่อสร้างทั้ง 5 ประเภท ๆ ละ 3 โครงการ ๆ ละ 5 คน
รวมเป็นจำนวนทั้งสิ้น 75 คน
โดยใช้แบบสอบถามเป็นเครื่องมือในการรวบรวมข้อมูล
สถิติที่ใช้ในการวิเคราะห์ข้อมูล ได้แก่ ร้อยละ ค่าเฉลี่ย ค่าเบี่ยงเบนมาตรฐาน การทดสอบความเที่ยงตรงและความเชื่อมั่น และการวิเคราะห์ความแปรปรวนแบบทางเดียว
ผลการวิจัยพบว่า 1) ซิปป์โมเดลสำหรับประเมินผลโครงการก่อสร้าง แบ่งการประเมินออกเป็น 4 ส่วน คือ การประเมินปัจจัยบริบท การประเมินปัจจัยนำเข้า การประเมินปัจจัยกระบวนการดำเนินการ การประเมินปัจจัยผลผลิต
และ 2) ซิปป์โมเดลสำหรับประเมินผลโครงการก่อสร้างที่พัฒนาขึ้นจากการวิจัยครั้งนี้ มีความเที่ยงตรงเชิงเนื้อหา (ดัชนี IOC = 0.60 – 1.00)
และมีความเชื่อมั่นในระดับสูง (α=0.840)
โดยสามารถนำไปประยุกต์ใช้ในการประเมินผลโครงการก่อสร้างทั้ง 5 ประเภท คือ อาคารทั่วไป อาคารบ้านพักอาศัย ถนน/เส้นทางคมนาคม ทรัพยากรน้ำ/ชลประทาน และอาคารสูง ได้
โดยมีความเชื่อมันใกล้เคียงกัน
