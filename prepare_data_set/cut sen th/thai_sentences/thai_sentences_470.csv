sentences
งานวิจัยนี้เป็นการศึกษาถึงผลกระทบของความชื้นที่ส่งผลต่อสมบัติทางกลของชิ้นงานพิมพ์ 3 มิติ จากวัสดุไนล่อน 6 (PA6)
โดยนำเส้นพลาสติกไนล่อนปล่อยวางไว้ในห้องทดลองที่บรรยากาศและอุณภูมิห้องในระยะเวลาที่ต่างกัน 5 ช่วงเวลาก่อนการขึ้นรูป
โดยระยะเวลาที่ปล่อยวางไว้ในห้องทดลองนานขึ้นส่งผลทำให้เส้นพลาสติกมีปริมาณความชื้นในตัวเส้นพลาสติกที่ สูงขึ้น [1] หลังจากนั้นเส้นพลาสติกไนล่อนในแต่ละช่วงเวลาถูกนำมาพิมพ์ขึ้นรูปเป็นชิ้นงานทดสอบสำหรับทดสอบความสามารถในการรับแรงดึงและความสามารถในการรับแรงกระแทก
จากผลการทดลองพบว่า จำนวนระยะเวลาที่เส้นพลาสติกไนล่อนถูกปล่อยทิ้งไว้ในสภาวะบรรยากาศห้องมีผลต่อค่าความต้านทานแรงดึงสูงสุดและค่าความต้านทานแรงกระแทกของชิ้นงานทดสอบ
เมื่อเพิ่มจำนวนระยะเวลาที่วัสดุถูกปล่อยทิ้งไว้ในสภาวะบรรยากาศห้องจาก 7 วัน เป็น 35 วัน
ทำให้ค่าความต้านทานแรงดึงสูงสุดลดลงตามลำดับ
รวมถึงค่าความต้านทานแรงกระแทกลดลงเช่นเดียวกัน
นั่นแสดงว่าเมื่อเส้นพลาสติกไนล่อนถูกปล่อยทิ้งไว้ในสภาวะบรรยากาศห้องจาก 7 วัน เป็น 35 วัน
ทำให้เส้นพลาสติกดูดรับความชื้นจนทำให้เส้นพลาสติกมีความชื้นสูงขึ้น
มีผลทำให้สมบัติทางด้านความต้านทานแรงดึงลดลง 43.1% และความต้านทานแรงกระแทกของชิ้นงานลดลง 29.2% ตามลำดับ
