sentences
บทความวิจัยนี้นำเสนอการพัฒนาแนวทางการตัดสินใจโดยประยุกต์ใช้ขั้นตอนวิธีของไดก์สตรา (Dijkstra’s Algorithm)
สำหรับการพัฒนาแอพพลิเคชั่นบนอุปกรณ์พกพาเพื่อช่วยเหลือนักท่องเที่ยวที่ต้องการเดินทางเที่ยวชมเมืองเพชรบุรีด้วยรถจักรยานสามล้อ
เพื่อเรียงจัดลำดับสถานที่ท่องเที่ยวก่อนตัดสินใจเลือกรายการสถานที่ท่องเที่ยวภายใต้เงื่อนไขด้านกรอบเวลา ระบุตำแหน่งของนักท่องเที่ยวในขณะการเดินทาง
ทำให้เดินทางไปยังจุดหมายปลายทางได้อย่างถูกต้องตามเวลาที่กำหนด
และได้สถานที่มากที่สุดภายใต้ข้อจำกัดทางด้านเวลาที่มีอยู่อย่างจำกัด
การประเมินประสิทธิภาพของแอพพลิเคชั่นใช้ 2 วิธีการ คือ
1) ทดสอบความเร็วและความถูกต้องของแนวทางการตัดสินใจโดยใช้ 5 สถานที่กับ 3 สถานการณ์ทางด้านเวลาที่แตกต่างกัน
สรุปได้ว่าขั้นตอนวิธีของไดก์สตราใช้เวลาในการวางแผนน้อยกว่าขั้นตอนวิธีแบบค้นหาทุกเส้นทางที่เป็นไปได้
และมีความถูกต้องเท่ากันทุกสถานการณ์
และ 2) การทดสอบความสามารถในการใช้งานได้ของระบบจากผู้เชี่ยวชาญ
"ผลการวิเคราะห์พบว่าระบบนี้มีความสามารถในการใช้งานได้โดยรวมอยู่ในระดับมากที่ (X̄= 4.22, S.D. = 0.61)"
เมื่อพิจารณาความสามารถแต่ละด้านของระบบ
พบว่าผู้ใช้มีความพึงพอใจในความสามารถด้านประสิทธิผล ด้านประสิทธิภาพ ด้านความยืดหยุ่น และด้านความพึงพอใจของผู้ใช้งานอยู่ในระดับมากที่สุด
และมีความพึงพอใจด้านความสามารถในการเรียนรู้ได้อยู่ในระดับมาก
