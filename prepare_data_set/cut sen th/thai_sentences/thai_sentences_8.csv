sentences
ในปี ค.ศ. 2020–2022 ประเทศไทยมีผู้ติดเชื้อและเสียชีวิตจำนวนมากจากการแพร่ระบาดของโควิด-19
การประกาศใช้มาตรการเพื่อควบคุมสถานการณ์การแพร่ระบาดส่งผลให้หลายธุรกิจขาดทุนสะสมและปิดกิจการ
จึงมีความจำเป็นอย่างยิ่งที่จะต้องศึกษาผลกระทบที่เกิดขึ้นเพื่อรับมือสถานการณ์โรคระบาดในอนาคต
ข้อมูลการสัญจรด้วยเท้าที่ใช้ในงานวิจัยนี้ได้จากการติดตามตำแหน่งโทรศัพท์เคลื่อนที่แบบไม่เปิดเผยข้อมูลส่วนบุคคล
โดยใช้ระบบดาวเทียมช่วยระบุตำแหน่งบนพื้นโลกเพื่อวิเคราะห์ผลกระทบธุรกิจในเขตวัฒนา จังหวัดกรุงเทพฯ
โดยเป้าหมายของงานวิจัย คือ ศึกษาและเปรียบเทียบความเหมือน-ต่างของรูปแบบการสัญจรด้วยเท้าของธุรกิจแต่ละประเภท
"โดยจัดกลุ่มขนาดสถานที่ตามจำนวนการสัญจรด้วยเท้าเฉลี่ยต่อวันแล้วเปรียบเทียบด้วยเงื่อนไขความแตกต่างระหว่างอัตราส่วนค่าเฉลี่ยการสัญจรด้วยเท้าของกลุ่มและสถานที่,"
วิเคราะห์ผลกระทบประกาศมาตรการจากรัฐบาลต่อปริมาณการสัญจรด้วยเท้า และวิเคราะห์การฟื้นตัวธุรกิจ
โดยการเปรียบเทียบความแตกต่างปริมาณการสัญจรด้วยเท้าด้วยสถิติทดสอบ Kolmogorov-Smirnov และ Wilcoxon Signed-Rank
"จากงานวิจัยนี้พบว่าธุรกิจแต่ละประเภทมีรูปแบบการสัญจรด้วยเท้าที่เป็นเอกลักษณ์และสัมพันธ์กับจำนวนการสัญจรด้วยเท้าเฉลี่ยต่อวัน ผลการเปรียบเทียบสถานที่ตัวอย่างที่ผ่านเงื่อนไขต่อสถานที่ตัวอย่างทั้งหมดของธุรกิจบาร์และสถานบันเทิง 130/204, ธุรกิจศูนย์การแพทย์และโรงพยาบาล 143/204, ธุรกิจอาคารสำนักงาน 199/282, ธุรกิจร้านอาหาร 304/480 และธุรกิจร้านค้าปลีกและห้างสรรพสินค้า 145/180 การประกาศใช้พระราชกำหนดการบริหารราชการในสถานการณ์ฉุกเฉิน (พ.ร.ก.ฉุกเฉิน), เคอร์ฟิว"
และห้ามนักท่องเที่ยวต่างชาติเดินทางเข้าประเทศไทย
ส่งผลให้จำนวนการสัญจรด้วยเท้าลดลงและคงที่อยู่ในระดับต่ำที่สุดในช่วงระยะเวลาที่ศึกษา การสั่งปิดธุรกิจบาร์และสถานบันเทิงครั้งที่ 2 ใช้เวลาถึงสองเดือนเพื่อควบคุมจำนวนการสัญจรด้วยเท้าให้อยู่ในระดับต่ำ
โดยระหว่างที่ประกาศใช้มาตรการนี้มีบางช่วงเวลาที่จำนวนการสัญจรด้วยเท้าเพิ่มขึ้นซึ่งสวนทางกับจุดประสงค์ของมาตรการ
และจากสถิติทดสอบพบว่าในเดือนตุลาคม ค.ศ. 2022
ไม่มีธุรกิจประเภทใดฟื้นตัวเมื่อเทียบกับช่วงก่อนเกิดการแพร่ระบาดโควิด-19
