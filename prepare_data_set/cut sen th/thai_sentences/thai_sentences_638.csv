sentences
การแก้ปัญหาการจับคู่เที่ยวบินของสายการบินราคาประหยัดแบบมากวัตถุประสงค์ จัดเป็นปัญหาแบบมากวัตถุประสงค์ (Many-Objective Optimization Problems: MaOPs)
และเป็นปัญหาประเภทเอ็นพี-ฮาร์ด (Non-deterministic Polynomial Hard: NP-Hard)
งานวิจัยนี้เสนออัลกอริทึมที่พัฒนาเพื่อแก้ปัญหาดังกล่าว ได้แก่วิธีการเชิงวิวัฒนาการแบบหลายวัตถุประสงค์โดยยึดหลักการจำแนก (Multi-Objective Evolutionary Algorithm based on Decomposition: MOEA/D) และวิธีเชิงพันธุกรรมแบบการจัดลำดับที่ไม่ถูกครอบงำ III (Non-dominated Sorting Genetic Algorithm III: NSGA-III)
โดยพิจารณาวัตถุประสงค์จำนวน 5
วัตถุประสงค์ พร้อมกันดังนี้ เวลาว่างระหว่างเที่ยวบินน้อยที่สุด
ปรับดุลภาระงานให้เท่าเทียมกัน เส้นทางการบินซ้ำน้อยที่สุด ระยะทางการบินแตกต่างกันน้อยที่สุด และจำนวนคู่นักบินน้อยที่สุด
ผลการวิจัยพบว่า MOEA/D มีสมรรถนะด้านการลู่เข้าสู่กลุ่มคำตอบที่แท้จริง (GD) ด้านการลู่เข้าและความหลากหลายของกลุ่มคำตอบ (IGD) ด้านการกระจายของกลุ่มคำตอบที่ได้ (Spread) ด้านอัตราส่วนของคำตอบที่ไม่ถูกครอบงำเทียบกับกลุ่มคำตอบที่อัลกอริทึมหาได้ (RNDS1) ด้านอัตราส่วนของคำตอบที่ไม่ถูกครอบงำเทียบกับกลุ่มคำตอบที่ดีที่สุด  (RNDS2)  และด้านเวลาที่ใช้ในการค้นหาคำตอบ (CPU Time) ดีกว่า NSGA-III
