sentences
งานวิจัยนี้มุ่งศึกษาความต้านทานการแทรกซึมคลอไรด์และกำลังอัดของคอนกรีตที่ใช้มวลรวมคอนกรีตรีไซเคิล
"โดยใช้อัตราส่วนแทนที่มวลรวมหยาบด้วยมวลรวมคอนกรีตรีไซเคิลที่ร้อยละ 10, 25, 50 และ 100"
โดยน้ำหนัก แทนที่วัสดุประสานด้วยเถ้าลอยที่ร้อยละ 20 และ 30 แทนที่วัสดุประสานด้วยเถ้าลอยที่ร้อยละ 10 และอัตราส่วนน้ำต่อวัสดุประสาน 0.40 0.50 และ 0.60
ทำการทดสอบความต้านทานการแทรกซึมคลอไรด์แบบเร่ง ความต้านทานการแทรกซึมคลอไรด์แบบแพร่ทั้งหมดและกำลังอัดคอนกรีต
จากผลการทดลองพบว่า ความต้านทานการแทรกซึมคลอไรด์และกำลังอัดของคอนกรีตลดลงเมื่อปริมาณมวลรวมคอนกรีตรีไซเคิลและอัตราส่วนน้ำต่อวัสดุประสานเพิ่มสูงขึ้น
ในขณะที่ความต้านทานการแทรกซึมคลอไรด์และกำลังอัดของคอนกรีตสูงขึ้นเมื่อบ่มน้ำนานขึ้น
นอกจากนี้ การใช้เถ้าลอยแทนที่วัสดุประสานบางส่วนอย่างเดียวสามารถช่วยเพิ่มความต้านทานการแทรกซึมคลอไรด์และกำลังอัดของคอนกรีตที่ใช้มวลรวมคอนกรีตรีไซเคิลให้ดีกว่าคอนกรีตซีเมนต์ล้วนได้ดีกว่าการใช้เถ้าลอยร่วมกับผงหินปูนในการแทนที่วัสดุประสานบางส่วน
