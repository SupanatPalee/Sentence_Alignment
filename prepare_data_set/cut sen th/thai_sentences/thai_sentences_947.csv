sentences
งานวิจัยนี้มีวัตถุประสงค์เพื่อศึกษาลักษณะเฉพาะของยางรักใหญ่และพฤติกรรมการยึดติดของยางรักบนพื้นผิวเซรามิก
เพื่อเป็นแนวทางในการใช้ประโยชน์ยางรักเพื่อการตกแต่งผลิตภัณฑ์เซรามิก
"โดยการนำยางรักดิบไปวิเคราะห์องค์ประกอบทางเคมี ด้วยเทคนิคฟลูเรียร์ทรานส์ฟอร์มอินฟราเรดสเปคโทรเมทรี (Flourier Transform Infrared Spectrometry, FTIR) และเทคนิคก๊าซโครมาโตกราฟีร่วมกับแมสสเปกโตรเมทรี (Gas Chromatography and Mass Spectrometry, GC/MS)"
พบว่า
"ยางรักดิบมีประองค์กอบหลักที่มีโครงสร้างโมเลกุลของเคทิคอล (catechol, C6H4(OH)2) ร่วมกับโมเลกุลของสารประกอบที่เป็นโซ่ตรง ในรูปของสารประกอบเฮปตะเดซินิลเคทิคอล (Heptadecenylcatechol)"
ซึ่งโมเลกุลดังกล่าวเป็นมอนอเมอร์ตั้งต้นในการเกิดปฏิกิริยาพอลิเมอไรเซชันมีชื่อเรียกว่าทิตซิออล (thitsiol)
นอกจากนี้ยังพบว่ามีน้ำเป็นองค์ประกอบถึงร้อยละ 40
"จากการศึกษาลักษณะทางกายภาพ ได้แก่ ความหนาแน่น ความหนืด และระยะเวลาการแข็งตัว พบว่ามีค่าเท่ากับ 0.98 กรัมต่อลูกบาศก์เซนติเมตร 4,057 มิลลิปาสคาลวินาที และ 14 วัน ตามลำดับ เมื่อทำการทดสอบเกี่ยวกับพฤติกรรมการเปียกผิว และการยึดติดบนพื้นผิวเซรามิก พบว่า การเปียกผิวเพิ่มขึ้นบนผลิตภัณฑ์ที่มีการเผาด้วยอุณหภูมิที่สูงขึ้นในช่วงที่ศึกษา ได้แก่ 700 - 1200 องศาเซลเซียส เนื่องจากความพรุนตัวที่ลดลง"
อย่างไรก็ตาม
สามารถเพิ่มประสิทธิประสิทธิการเปียกผิว
ด้วยการผสมน้ำมันกาดเพื่อลดความหนืดของยางรัก
และเมื่อนำยางรักไปเคลือบผิวเนื้อเซรามิก ที่ผ่านการเผาในช่วงอุณหภูมิ 700 - 1200 องศาเซลเซียส
และทดสอบการยึดติดพบว่า ที่อุณหภูมิ การเผา 700 องศาเซลเซียส
มีการยึดติดของยางรักสูงที่สุด
เมื่อเทียบกับอุณหภูมิอื่น ๆ ที่ทำการศึกษา เนื่องจากความพรุนตัวที่สูง
ทำให้การดูดซับยางรักเกิดขึ้นได้อย่างมีประสิทธิภาพ
ส่งผลให้มีการยึดติดที่สูง
