sentences
ปัจจุบันการตรวจจับกิจกรรมของมนุษย์เป็นหัวข้อวิจัยที่มีความสำคัญอย่างมาก
เนื่องจากความสามารถในการตรวจจับกิจวัตรประจำวันของมนุษย์จะช่วยเพิ่มขีดความสามารถของแอปพลิเคชันในคอมพิวเตอร์วิชัน
มีหลายวิธีการที่พยายามรวมคำศัพท์จากเนื้อหาภายในภาพเข้ากับวิธีการทางสถิติเพื่อใช้ในการจำแนกรูปแบบท่าทางกิจกรรม
และยังมีหลายวิธีการที่พยายามใช้การเรียนรู้แบบมีผู้สอนในการแยกแยะกิจกรรมของมนุษย์
ทำให้ยังมีข้อจำกัดที่ผูกติดกับเนื้อหาหรือคำอธิบายในภาพ
แต่อย่างไรก็ตามยังคงเป็นหัวข้อที่ท้าทายเพื่อให้ได้ผลลัพธ์ที่ถูกต้องมากขึ้น
ในงานวิจัยนี้ได้นำเสนอการจำแนกท่าทางกิจวัตรประจำวันของมนุษย์ด้วยการเรียนรู้แบบมีผู้สอนโดยใช้วิธีการแจกแจงแบบเกาส์ด้วยการประมาณค่าคาดหมายสูงสุด
ได้แบ่งขั้นตอนการดำเนินงานวิจัย ออกเป็น 4 ส่วนหลัก ดังนี้
(1) การเตรียมข้อมูลภาพ
(2) การกำหนดรูปแบบข้อมูลด้วยการแจกแจงแบบเกาส์ (3) การประมาณค่าคาดหมายสูงสุด และ (4) การวัดประสิทธิภาพการทำงาน
ซึ่งได้ใช้ฐานข้อมูลมาตรฐานและจำแนกกิจกรรมออกเป็น 12 กลุ่มที่มีสภาพแวดล้อมพื้นหลังแตกต่างกัน
จากผลการทดลองได้ค่าเฉลี่ยความถูกต้องสูงถึง 84.6% สำหรับการทดลองด้วยคำศัพท์ 150 คำ
