sentences
งานวิจัยนี้มีวัตถุประสงค์ในการศึกษาการเปลี่ยนแปลงโครงสร้างจุลภาคและค่าความแข็งของเหล็กกล้าคาร์บอนที่ผ่านการทำแพ็คคาร์บูไรซิ่ง
โดยเหล็กกล้าที่นำมาศึกษาเป็นเหล็กกล้าคาร์บอน AISI เกรด 1020
ซึ่งได้เตรียมให้เป็นชิ้นทดสอบที่มีขนาด กว้าง 5 มม ยาว 25 มม และ หนา 2 มม
โดยชิ้นทดสอบจะทำการบรรจุในภาชนะปิดที่มีการเตรียมบรรยากาศของคาร์บูไรเซชั่น โดยการใช้สารเพิ่มคาร์บอนจากส่วนผสมของผงถ่านไม้มะขาม
การทำแพ็คคาร์บูไรซิ่งสำหรับชิ้นงานเหล็กกล้าทำที่อุณหภูมิ 950 องศาเซลเซียส เป็นเวลา 2 ชม.
จากผลการทดลองแสดงอย่างชัดเจนว่าการทำแพ็คคาร์บูไรซิ่งสามารถสร้างเฟสที่แข็งในระดับโครงสร้างจุลภาคได้
ซึ่งทำให้ชิ้นงานเหล็กกล้ามีค่าความแข็งสูงขึ้น
โดยโครงสร้างจุลภาคที่เหมาะสมที่เกิดในชิ้นงานมีผลโดยตรงต่อการเปลี่ยนแปลงความแข็งของเหล็กกล้าคาร์บอน
กระบวนการเทมเปอร์ริ่งสามารถปรับปรุงความเหนียวของเหล็กกล้าคาร์บอนที่ผ่านการทำแพ็คคาร์บูไรซิ่ง
ดังนั้น กระบวนการนี้ควรทำกับเหล็กกล้าคาร์บอนที่ผ่านการทำแพ็คคาร์บูไรซิ่งภายหลังจากกระบวนการชุบแข็ง
