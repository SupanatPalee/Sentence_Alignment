sentences
งานวิจัยนี้มีวัตถุประสงค์เพื่อศึกษาอิทธิพลของปัจจัยที่มีผลต่อความขรุขระผิวในการกลึงปอกอะลูมิเนียม เกรด 2024
โดยใช้เม็ดมีดกลึงคาร์ไบด์ ยี่ห้อ Plansee Tizit ชนิด DCGT 070204FN-27 เกรด H10T
ปัจจัยที่ใช้ในการทดลองคือ ความเร็วรอบ อัตราป้อน และความลึกในการตัด
วัสดุที่ใช้ในการทดลอง คือ อะลูมิเนียม เกรด 2024 ขนาดเส้นผ่านศูนย์กลาง 25 มิลลิเมตร
"โดยกำหนดขอบเขตการทดลองมีความเร็วรอบ 1,300, 1,500 และ 1,700 รอบต่อนาที"
"อัตราป้อน 0.01, 0.03 และ 0.05 มิลลิเมตรต่อรอบ  และความลึกในการตัด 0.1, 0.2 และ 0.3 มิลลิเมตร"
จากการทดลองพบว่า
ปัจจัยที่ส่งผลต่อความขรุขระผิวคือ ความเร็วรอบ อัตราป้อน และความลึกในการตัด
โดยค่าความขรุขระผิวมีแนวโน้มลดลงเมื่อใช้อัตราป้อน ความลึกในการตัดต่ำลง
และเพิ่มความเร็วรอบสูงขึ้น
และสามารถกำหนดสภาวะการกลึงด้วยสมการ Ra = 0.651 – 0.000295 Speed + 0.485 Depth + 2.77 Feed
จากการทดลองเพื่อยืนยันผลเปรียบเทียบค่าที่ได้จากสมการกับค่าที่วัดจริงโดยกำหนดค่าความคลาดเคลื่อนของการพยากรณ์สำหรับค่าความขรุขระผิวไม่เกิน 5%
ผลการทดลองหาค่าเฉลี่ยเปอร์เซ็นต์ค่าความคลาดเคลื่อนสัมบูรณ์ของสมการความขรุขระผิวเท่ากับ 3.15 % ซึ่งน้อยกว่าค่าความคลาดเคลื่อนที่กำหนดไว้ และค่าอยู่ในเกณฑ์ที่ยอมรับได้
