sentences
น้ำทิ้งที่ผ่านการบำบัดจากโรงงานน้ำตาลยังคงมีสารอินทรีย์หลงเหลืออยู่สูงทำให้เกิดสี กลิ่นและรส
นอกจากนั้นยังทำให้เกิดการเจริญเติบโตของเชื้อจุลินทรีย์ (Microbial regrowth)
ซึ่งเป็นลักษณะที่ไม่พึงประสงค์ต่อการนำน้ำกลับมาใช้ใหม่
"งานวิจัยนี้มีวัตถุประสงค์เพื่อทดสอบประสิทธิภาพในการกำจัดสารอินทรีย์ในน้ำทิ้งที่ผ่านการบำบัดแล้ว จากกระบวนการบำบัดน้ำเสียของโรงงานน้ำตาลด้วยกระบวนการออกซิเดชันขั้นสูง (Advanced oxidation processes, AOPs) 2 ชนิดคือ กระบวนการยูวีร่วมกับไฮโดรเจนเปอร์ออกไซด์ (UV-H2O2) และยูวีร่วมกับเปอร์ซัลเฟต (UV-PS) ต่อการกำจัดสารอินทรีย์"
"โดยศึกษาผลของความเข้มข้นของสารออกซิแดนท์ (H2O2หรือ PS) ที่อัตราส่วนความเข้มข้นคาร์บอนอินทรีย์ละลาย (Dissolved organic carbon, DOC) ต่อ H2O2หรือ PS 1:1, 1:3, และ 1:5 ต่อการกำจัด UV absorbance at 254 nm (UV254), DOC และความสามารถในการย่อยสลายทางชีวภาพ (Biodegradable dissolved organic carbon (BDOC) /DOC)"
จากการศึกษาพบว่าความเข้มข้นของ H2O2 และ PS ที่เพิ่มขึ้นทำให้ประสิทธิภาพการกำจัด UV254 และ DOC เพิ่มขึ้น ที่อัตราส่วน DOC:H2O2 หรือ DOC:PS 1:5
พบว่ากระบวนการ UV-H2O2และ UV-PS มีประสิทธิภาพการกำจัดสารอินทรีย์สูงที่สุด
โดยสามารถกำจัด UV254ร้อยละ 58 และ 62 ตามลำดับ การกำจัด DOC ได้ร้อยละ 13 และ 16 ตามลำดับ ในขณะที่กระบวนการ UV-H2O2และ UV-PS ที่อัตราส่วน DOC: H2O2 หรือ DOC:PS 1:1
ทำให้ค่า BDOC/DOC สูงที่สุดเท่ากับ 0.48 และ 0.60 ตามลำดับ (เพิ่มขึ้นจาก 0.29) ค่า BDOC/DOC ที่เพิ่มขึ้นของน้ำหลังจากผ่านกระบวนการ UV-H2O2หรือ UV-PS บ่งชี้ถึงความจำเป็นในการใช้กระบวนการทางชีวภาพต่อจาก AOPs ในการบำบัดสารอินทรีย์
