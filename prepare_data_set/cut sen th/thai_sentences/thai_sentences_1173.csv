sentences
กิจกรรมก่อสร้างรวมถึงการซ่อมแซมปรับปรุงเป็นงานที่ก่อให้เกิดฝุ่นละอองซึ่งเป็นมลพิษทางอากาศที่ส่งผลต่อสุขภาพอนามัยต่อมนุษย์
เมื่อเข้าสู่ระบบทางเดินหายใจก่อให้เกิดการระคายเคืองและทำลายเนื้อเยื่อของอวัยวะนั้นๆ เช่น เนื้อเยื่อปอด
งานวิจัยนี้จึงได้พัฒนาอุปกรณ์ตรวจวัดฝุ่นส่วนบุคคลสำหรับผู้ที่ปฏิบัติงานก่อสร้างหรือปรับปรุงสิ่งก่อสร้างโดยอุปกรณ์ที่พัฒนาขึ้นต้องมีขนาดเหมาะสมกับการใช้งาน
มีราคาถูกกว่าอุปกรณ์ที่มีขายอยู่ทั่วไป
และสามารถแจ้งเตือนผู้ปฏิบัติงานให้ออกจากพื้นที่ที่มีฝุ่นละอองเกินค่ามาตรฐาน
การดำเนินงานวิจัยเริ่มจากศึกษาข้อมูลฝุ่นละอองและอุปกรณ์ตรวจวัดฝุ่นในปัจจุบัน
จากนั้นทำการออกแบบและพัฒนาอุปกรณ์ตรวจวัดฝุ่นส่วนบุคคลสำหรับกิจกรรมก่อสร้าง
โดยพิจารณาจากความสามารถและราคาของอุปกรณ์
เมื่อพัฒนาอุปกรณ์ต้นแบบแล้วจึงนำมาทดสอบอุปกรณ์ที่พัฒนาขึ้นเทียบกับอุปกรณ์วัดฝุ่นละอองที่ได้มาตรฐาน
โดยข้อมูลจากกรมควบคุมมลพิษมีค่าเฉลี่ยของฝุ่นละอองที่ 24 ชั่วโมง จะต้องไม่เกิน 50 ไมโครกรัมต่อลูกบาศก์เมตร
ผลการทดลองพบว่าต้นแบบอุปกรณ์ที่พัฒนาขึ้นสามารถวัดค่าฝุ่นละอองได้
เมื่อเปรียบเทียบกับอุปกรณ์วัดฝุ่นที่ได้มาตรฐานและสามารถแจ้งเตือนแก่ผู้ปฏิบัติงานได้
ซึ่งจะสามารถป้องกันผู้ปฏิบัติงานก่อสร้างหรือปรับปรุงสิ่งก่อสร้างจากฝุ่นละอองที่เกินค่ามาตรฐานในสถานที่ปฏิบัติกิจกรรมงานก่อสร้างและมีราคาถูกกว่าอุปกรณ์ที่มีขายอยู่ทั่วไป
