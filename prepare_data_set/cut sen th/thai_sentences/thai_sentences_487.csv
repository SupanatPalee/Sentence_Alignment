sentences
งานวิจัยนี้เป็นการนำเสนอวิธีการเรียนรู้แบบเสริมกำลังโดยใช้โมเดล (MBRL) สำหรับควบคุมการเคลื่อนที่ในแนวระนาบของแขนหุ่นยนต์ 2 องศาอิสระและ 3 องศาอิสระ
โดยทดสอบผ่านกรณีศึกษา 3 ปัญหา คือ ปัญหาการวางวัตถุ ปัญหาการไปถึงเป้าหมายของแขนหุ่นยนต์ 2 องศาอิสระและ3 องศาอิสระที่มีการเพิ่มสัญญาณรบกวนการเคลื่อนที่และมีเงื่อนไขการฝึกสอนที่แตกต่างกัน
พร้อมทั้งเปรียบเทียบวิธีจลนศาสตร์แบบผกผัน (IK) กับวิธี MBRL ที่ใช้เทคนิคการถดถอยการเรียนรู้ของเครื่อง 3 เทคนิค คือ การถดถอยของกระบวนการเกาส์เซียน (GPR) โครงข่ายประสาทเทียม (ANN) และซัพพอร์ตเวกเตอร์แมชชีนสําหรับการถดถอย (SVR) ในการสร้างแบบจำลองสิ่งแวดล้อมร่วมกับวิธีการหาค่าเหมาะสมที่สุดกลยุทธ์วิวัฒนาการการปรับตัวของเมทริกซ์ความแปรปรวนร่วม (CMA-ES)
จากผลการทดลองพบว่าการใช้เทคนิค GPR ร่วมกับวิธี CMA-ES จะให้ประสิทธิภาพสูงที่สุด
เนื่องจากเทคนิค GPR เป็นการประมาณความแปรปรวนสัมพัทธ์ที่พิจารณาถึงสัญญาณรบกวน
"ดังนั้นจึงทำให้ผลอัตราความสำเร็จของเทคนิค GPR มีค่าเท่ากับ 100%,96-100% และ 98-100% ในปัญหาการวางวัตถุ ปัญหาการไปถึงเป้าหมายของแขนหุ่นยนต์ 2 องศาอิสระและ 3 องศาอิสระตามลำดับ ซึ่งสูงกว่าเทคนิค ANN, SVR, และ IK อย่างชัดเจน"
แม้ว่าเทคนิค GPR จะใช้เวลาในการฝึกสอนมากที่สุด
แต่ก็ถือว่ามีความเหมาะสมกว่าเทคนิคอื่น
ซึ่งมีอัตราความสำเร็จโดยเฉลี่ยประมาณเพียง 50%
