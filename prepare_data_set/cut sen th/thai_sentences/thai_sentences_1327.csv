sentences
บทความนี้มีจุดประสงค์ในการเชื่อมรอยต่อตัวทีเหล็กกล้าต่างชนิด SS400/SUS304 ด้วยการใช้ลวดเชื่อมโครเมียมสูง
และศึกษาอิทธิพลกระแสเชื่อมที่มีผลต่อสมบัติของรอยต่อ
รอยต่อตัวทีที่ถูกเชื่อมด้วยกระแสเชื่อมที่ถูกออกแบบถูกเตรียมด้วยวิธีทางกลและตรวจสอบสมบัติต่างๆ ของรอยต่อเชื่อม
ผลการทดลองโดยสรุปมีดังนี้ รอยต่อตัวทีสามารถทำการเชื่อมได้ด้วยการเชื่อมอาร์กโลหะแก๊สคลุมโดยไม่ทำให้เกิดจุดบกพร่องใดๆ ในโลหะเชื่อม
กระแสเชื่อมที่เหมาะสมในการทดลองนี้ คือ 160 แอมแปร์ซึ่งแสดงรอยแตกร้าวต่ำสุดในการทดลองการดัดโค้งที่ 0.247 มม.
ความแตกต่างของส่วนผสมทางเคมีของเหล็กกล้าคาร์บอนและโลหะเชื่อมโครเมียมสูงทำให้เกิดผิวสัมผัสที่มีพื้นที่การรวมตัวกันของธาตุเสริมความแข็งแรงและโลหะหลักน้อยและส่งผลทำให้ความแข็งแรงของรอยต่อลดลง
อย่างไรก็ตามการเพิ่มกระแสเชื่อมสามารถเพิ่มการรวมตัวของธาตุเสริมความแข็งแรงและโลหะหลักที่ผิวสัมผัสและเพิ่มความแข็งแรงที่รอยต่อได้
