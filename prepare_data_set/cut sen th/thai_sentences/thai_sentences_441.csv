sentences
ปัจจุบันวัสดุขนาดนาโนเมตรได้มีการพัฒนาและนำมาประยุกต์ในงานวิจัยหลากหลายด้าน เช่น ทางด้านวิศวกรรม การแพทย์ สิ่งแวดล้อม ตัวเร่งปฎิกิริยา และเคมีวิเคราะห์
อนุภาคทองขนาดนาโนเมตรเป็นอนุภาคโลหะชนิดหนึ่งที่มีความเสถียร
และมีความสามารถแสดงสมบัติเชิงสีซึ่งเป็นสมบัติเฉพาะตัว
อนุภาคทองขนาดนาโนเมตรสามารถเปลี่ยนแปลงสีไปตามขนาดหรือรูปร่างของอนุภาค
ด้วยคุณสมบัตินี้จึงเป็นที่นิยมนำไปประยุกต์ใช้ในงานด้านการตรวจวัดเชิงสี
อีกทั้งการประยุกต์ใช้อนุภาคทองขนาดนาโนเมตรในการตรวจวัดเชิงสี ยังสามารถใช้ในการตรวจวัดหาสารชีวภาพในร่างกาย หาปริมาณโลหะในสิ่งแวดล้อม
ซึ่งสามารถทำการตรวจวิเคราะห์ได้ง่าย รวดเร็ว
โดยไม่ต้องอาศัยเครื่องมือที่ยุ่งยากซับซ้อน
ในอนาคตยังสามารถพัฒนาเป็นอุปกรณ์ตรวจวัดแบบพกพาที่สามารถทำการตรวจวัดที่ภาคสนามได้
