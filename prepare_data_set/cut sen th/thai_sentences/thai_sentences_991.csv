sentences
รถไฟลาว-จีน ได้ถูกสร้างขึ้นเป็นส่วนหนึ่งของเส้นทางสายไหมแห่งศตวรรษที่ 21
และได้เปิดใช้งานอย่างเป็นทางการเมื่อวันที่ 3 ธันวาคม พ.ศ. 2564
การพัฒนาโครงสร้างพื้นฐานด้านการขนส่งนี้ได้ก่อให้เกิดผลกระทบด้านเศรษฐกิจและการขนส่งของประเทศต่าง ๆ ในภูมิภาคอาเซียน
โดยเฉพาะอย่างยิ่งประเทศไทย บริษัทโลจิสติกส์ XYZ ได้ให้บริการขนส่งพัสดุทั้งภายในและต่างประเทศ
สำหรับการขนส่งพัสดุไปยังต่างประเทศได้ดำเนินการขนส่งผ่านทางอากาศโดยบริษัทขนส่งที่มีความร่วมมือระหว่างกัน
งานวิจัยนี้มีวัตถุประสงค์เพื่อนำเสนอแบบจำลองกำหนดการทางคณิตศาสตร์เพื่อสนับสนุนการเลือกตำแหน่งทำเลที่ตั้งของศูนย์กระจายสินค้า
โดยมีบริษัทโลจิสติกส์ XYZ เป็นกรณีศึกษา
รูปแบบการดำเนินการเป็นการขนส่งจากต้นทางภายในประเทศไปยังสาธารณรัฐประชาธิปไตยประชาชนลาว (สปป.ลาว)
ด้วยการใช้รถไฟลาว-จีน
แบบจำลองจำนวนเต็มแบบผสมได้ถูกนำเสนอขึ้นเพื่อหาต้นทุนรวมที่ต่ำที่สุด
ซึ่งประกอบด้วยต้นทุนการขนส่ง ค่าธรรมเนียมการขนส่งสินค้าข้ามแดน และต้นทุนการดำเนินงาน
โปรแกรมไมโครซอฟท์เอ็กเซลโซลเวอร์ถูกประยุกต์ใช้เพื่อหาค่าคำตอบที่เหมาะสมที่สุด
ผลลัพธ์แสดงว่า จังหวัดอุดรธานีเป็นตำแหน่งที่เหมาะสมที่สุดในการจัดตั้งเป็นศูนย์กระจายสินค้า ที่สามารถช่วยลดต้นทุนการขนส่งทางอากาศและตอบสนองต่อความต้องการในการกระจายสินค้าได้
อีกทั้งมีการวิเคราะห์ความไวเพื่อทำให้ทราบถึงผลกระทบของค่าสัมประสิทธิ์ของตัวแปรทราบค่าต่าง ๆ ที่มีต่อผลลัพธ์ด้วย
