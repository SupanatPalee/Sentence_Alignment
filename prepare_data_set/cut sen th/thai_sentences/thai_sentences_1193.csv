sentences
งานวิจัยนี้มีวัตถุประสงค์เพื่อศึกษาการประยุกต์ใช้ระบบสารสนเทศภูมิศาสตร์มาช่วยในการประเมินราคาเวนคืนที่ดิน
โดยนำเอาวิธีพื้นฐานที่ใช้ในการคำนวณพื้นที่และระบบสารสนเทศภูมิศาสตร์ (GIS) มาใช้ในการคำนวณพื้นที่ที่ดินที่ถูกเวนคืน
งานวิจัยนี้ใช้พื้นที่ศึกษาเป็นพื้นที่ที่ถูกเวนคืนในการก่อสร้างถนน 3 โครงการ ใน 3 จังหวัด ซึ่งได้แก่ จังหวัดเชียงราย จังหวัดพระนครศรีอยุธยา และจังหวัดชุมพร
โดยศึกษาถึงผลกระทบของขนาดที่ดินและลักษณะภูมิประเทศ ที่มีผลต่อความคลาดเคลื่อนในการคำนวณโดยใช้ระบบสารสนเทศภูมิศาสตร์
ผลการศึกษาพบว่าวิธีการคำนวณพื้นที่ด้วยระบบสารสนเทศภูมิศาสตร์เป็นวิธีการที่ให้ผลใกล้เคียงกับการรังวัดจริงมากที่สุด
โดยพื้นที่ขนาดใหญ่ และลักษณะภูมิประเทศเป็นที่ราบจะมีความคลาดเคลื่อนน้อยกว่าพื้นที่ขนาดเล็กและลักษณะภูมิประเทศที่มีความลาดชัน
