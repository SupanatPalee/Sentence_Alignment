sentences
งานวิจัยนี้มีวัตถุประสงค์เพื่อศึกษาอิทธิพลของความเร็วอากาศอบแห้งแบบเป็นช่วงในท่ออบแห้งแนวดิ่งที่มีผลต่อการอบแห้งข้าวเปลือกด้วยเครื่องอบแห้งแบบพาหะลม
เครื่องต้นแบบที่ถูกใช้ในการศึกษานี้ใช้หออบแห้งแบบท่อตั้งตรงแนวดิ่งขนาดเส้นผ่านศูนย์กลาง 3.81 เซนติเมตร สูง 100 เซนติเมตร
ทดสอบอบแห้งข้าวเปลือกพันธุ์หอมปทุม 15 กิโลกรัม
ความชื้นเริ่มต้นร้อยละ 22-25 มาตรฐานเปียก
อบแห้งด้วยอากาศอุณหภูมิ 80 องศาเซลเซียส
จนมีความชื้นเป็นร้อยละ 14
มาตรฐานเปียก
ทำการอบแห้งด้วยรูปแบบการป้อนอากาศเข้าหออบแห้งที่แตกต่างกันสองสภาวะคือ ที่สภาวะอากาศอบแห้งแบบคงที่ และที่สภาวะอากาศอบแห้งแบบเป็นช่วง (Pulse flow)
เพื่อศึกษาพฤติกรรมการอบแห้ง อัตราการอบแห้ง ความสิ้นเปลืองพลังงานจำเพาะ และประสิทธิภาพเชิงความร้อนในการอบแห้ง
ผลการทดสอบพบว่าที่สภาวะอากาศอบแห้งแบบเป็นช่วง (Pulse flow) ใช้เวลาอบแห้งน้อยกว่า มีอัตราการอบแห้งสูงกว่า
ใช้พลังงานรวมจำเพาะน้อยกว่า
และมีประสิทธิภาพเชิงความร้อนสูงกว่าในช่วงความชื้นข้าวเปลือกสูง
เมื่อเปรียบเทียบกับการอบแห้งที่สภาวะอากาศอบแห้งแบบคงที่
