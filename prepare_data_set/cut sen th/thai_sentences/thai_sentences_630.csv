sentences
สภาวะมลพิษทางอากาศโดยเฉพาะปัญหาด้านฝุ่นละอองขนาดเล็กไม่เกิน 2.5 ไมครอน ซึ่งเป็นปัญหาหลักที่ส่งผลกระทบต่อสุขภาพประชาชนในการเดินทาง
งานวิจัยนี้มีวัตถุประสงค์เพื่อสร้างแบบจำลองโลจิตสำหรับการเลือกรูปแบบการเดินทางในเขตเมืองที่มีสภาวการณ์ของมลพิษทางอากาศด้วยวิธีการสร้างแบบจำลองโลจิตพหุและโลจิตลำดับชั้น
งานวิจัยนี้สามารถจำลองพฤติกรรมการเลือกรูปแบบการเดินทางในเขตเมืองนครปฐมพบว่า ปัจจัยที่มีผลต่อการเลือกรูปแบบการเดินทาง (นัยสำคัญที่ร้อยละ 99) ประกอบด้วย 4 ปัจจัย ได้แก่ ค่าใช้จ่ายในการเดินทาง ความถี่ในการให้บริการ เวลาที่รอคอย และเวลาที่ใช้เดินทาง
เมื่อพิจารณาปัจจัยด้านรายได้ครัวเรือนพบว่า กลุ่มผู้มีรายได้สูงจะเลือกยานพาหนะที่มีฝุ่นละอองขนาดเล็กในระดับต่ำ
ค่าใช้จ่ายในการเดินทางของกลุ่มผู้มีรายได้สูงมีค่ามากกว่ากลุ่มอื่น
ประชาชนส่วนใหญ่ไม่นิยมเลือกใช้ยานพาหนะที่มีฝุ่นละอองในห้องโดยสารต่ำหากต้องเสียค่าใช้จ่ายในการเดินทางเพิ่มขึ้น
งานวิจัยนี้เป็นประโยชน์ต่อการพัฒนาระบบการขนส่งมวลชนสำหรับเขตเมืองที่คำนึงถึงมลพิษทางอากาศ
ภาครัฐสามารถส่งเสริมการบริการรถโดยสารที่มีฝุ่นละอองในระดับต่ำโดยกำหนดค่าโดยสารไม่ให้สูงขึ้นจนมีผลกระทบต่อผู้มีรายได้น้อย
