sentences
งานวิจัยนี้มีวัตถุประสงค์เพื่อปรับปรุงความต้านทานการสึกหรอแบบยึดติดในกระบวนการรีดลดความหนาผนังถ้วยอลูมิเนียมโดยใช้การปรับสภาพผิวแม่พิมพ์ด้วยการยิงอนุภาคแข็ง และการขัดผิวตามหลัง
แม่พิมพ์รีดลดความหนาผนังถูกสร้างจากวัสดุไททาเนียมคาร์โบไนไตรเบสเซอร์เมท
และมีการปรับสภาพผิวที่ต่างกัน 3 สภาวะ คือ ผิวขัดมัน ผิวยิงอนุภาคแข็งแล้วขัดมันให้มี Ra = 0.08 ~ 0.10 µm และผิวยิงอนุภาคแข็งแล้วขัดมันให้มี Ra = 0.14 ~ 0.18 µm
วัสดุชิ้นงาน คือ แผ่นอลูมิเนียมผสมเกรด A3003-O
แผ่นอลูมิเนียมถูกเตรียมเป็นชิ้นงานถ้วยด้วยกระบวนการลากขึ้นรูปลึก
ก่อนการรีดลดความหนาผนัง
น้ำมันหล่อลื่นถูกทาไปบนผิวของแม่พิมพ์และผิวของถ้วย
อัตราการรีดลดความหนาผนังถูกเปลี่ยนเพื่อเร่งการเกิดการสึกหรอแบบยึดติด
จากการทดลองพบว่า
เมื่อเปรียบเทียบกับแม่พิมพ์ผิวขัดมัน แม่พิมพ์ผิวยิงอนุภาคแข็งแล้วขัดมันที่มี Ra = 0.08 ~ 0.10 µm
ประสบความสำเร็จในการรีดลดความหนาผนังถ้วยที่อัตราการรีดลดความหนาผนังสูงโดยปราศจากการยึดติดของเนื้ออลูมิเนียมบนผิวของแม่พิมพ์
ความต้านทานการสึกหรอแบบยึดติดถูกปรับปรุงเนื่องจากหลุมขนาดเล็กที่กระจายบนผิวขรุขระที่ถูกสร้างจากการยิงอนุภาคแข็งช่วยกักเก็บและจ่ายน้ำมันหล่อลื่นไปยังผิวแม่พิมพ์และถ้วยระหว่างการขึ้นรูป
