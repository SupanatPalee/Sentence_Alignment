sentences
งานวิจัยนี้มุ่งเน้นการพัฒนาชุดปรับระยะเส้นไหมยืนเพื่อเพิ่มประสิทธิภาพในกระบวนการผลิตผ้าไหมของกลุ่มทอผ้าไหมจังหวัดสุรินทร์
โดยใช้ผังแสดงเหตุและผล (Cause and Effect Diagram) เป็นเครื่องมือสำหรับการวิเคราะห์ปัญหาและสาเหตุของปัญหา
ใช้เทคนิคการวิเคราะห์ข้อบกพร่องและผลกระทบ (Failure Mode Effects Analysis: FMEA) เป็นเครื่องมือสำหรับการจัดลำดับความสำคัญของสาเหตุของปัญหา
"และใช้เทคนิคการคิดหาวิธีการปรับปรุงงานแบบ ECRS (Eliminate, Combine, Rearrange, Simplify) และ หลักการยศาสตร์ (Ergonomics) เป็นเครื่องมือสำหรับการพัฒนาชุดปรับระยะเส้นไหมยืน"
ผลการประเมินปัญหาการปรับระยะเส้นไหมยืนของกระบวนการทอผ้าไหม
พบว่า ประสิทธิภาพการปรับระยะเส้นไหมยืนต่ำ ซึ่งมีสาเหตุจากกลไกการทำงานไม่เหมาะสมและความตึงเส้นไหมไม่เท่ากัน ผลการพัฒนาอุปกรณ์ปรับระยะเส้นไหมยืนของกระบวนการทอผ้าไหม ทำให้เวลาการปรับระยะเส้นไหมยืนลดลง เท่ากับ 121.45 วินาทีต่อครั้ง ทำให้ประสิทธิภาพการปรับระยะเส้นไหมเพิ่มขึ้นคิดเป็น 71.53 เปอร์เซ็นต์
และลดการเอียงเส้นไหมลง 22.04 เซนติเมตร
ซึ่งสามารถลดการสูญเสียของเส้นไหมยืนลง 403.2 เมตร คิดเป็น 97.39 เปอร์เซ็นต์ต่อการทอผ้าไหม 10 ผืน
