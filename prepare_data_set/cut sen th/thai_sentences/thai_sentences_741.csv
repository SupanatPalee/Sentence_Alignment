sentences
งานวิจัยนี้ได้ศึกษานำอากาศร้อนมาใช้ใหม่ต่อสมรรถนะระบบปั๊มความร้อนรังสีอาทิตย์เสริมด้วยเรือนกระจกในการอบแห้งผลิตภัณฑ์ทางทะเล
โดยใช้เรือนกระจกเป็นส่วนสร้างความร้อนให้กับปั๊มความร้อนโดยศึกษาการหมุนวนอากาศมาใช้ในระบบอบแห้ง 2 กรณี คือระบบเปิด (case 1) อากาศภายนอกเข้าสู่ห้องอบแห้งผ่านคอนเดนเซอร์และระบายสู่ภายนอกทั้งหมด เทียบกับระบบผสม (case 2)
นำอากาศร้อนระบายออกจากห้องอบแห้งส่วนหนึ่งมาใช้ใหม่ร่วมกับอากาศภายนอก ที่สภาวะเดียวกัน
โดยใช้ปลาทูแขกสดผ่าหลัง 10 kg ที่มีความชื้นเริ่มต้นประมาณ 308 (%d.b.) เป็นผลิตภัณฑ์ทดสอบ
จากการทดลองพบว่า กรณีระบบผสมมีสมรรถนะการอบแห้งสูงกว่าระบบเปิด
โดยสามารถอบแห้งเหลือความชื้นเฉลี่ยประมาณ 161.55 (%d.b.) ที่ค่าความสิ้นเปลืองพลังงานจำเพาะ (SEC) เท่ากับ 3.763 kWh/kg
ค่าความสิ้นเปลืองพลังงานไฟฟ้าจำเพาะ (SEEC) เท่ากับ 1.375 kWh/kg
และอัตราส่วนประสิทธิภาพทางพลังงาน (EER) เท่ากับ 4.792 ตามลำดับ
โดยการนำอากาศร้อนระบายออกจากห้องอบแห้ง
ส่งผลกระทบเชิงบวกต่อสมรรถนะการอบแห้ง ในแง่ของการนำความร้อนทิ้งกลับมาใช้ใหม่โดยตรงผ่านการหมุนวนกลับเข้าสู่ระบบ
และโดยทางอ้อมผ่านการดึงความร้อนจากระบบปั๊มความร้อน
เป็นการลดความชื้นออกจากอากาศก่อนเข้าห้องอบแห้ง
โดยทั้ง 2
กรณีศึกษาผลิตภัณฑ์มีลักษณะทางกายภาพเป็นไปตามลักษณะปลาแดดเดียว
เมื่อเปรียบเทียบกับการตากแบบธรรมชาติ
