sentences
บทความวิจัยนี้มีวัตถุประสงค์เพื่อวิเคราะห์ความคิดเห็นของกลุ่มประชากรกลุ่มตัวอย่างที่มีผลต่อการพัฒนาผลิตภัณฑ์ธูปสมุนไพรและเพื่อเสนอแนวทางการพัฒนารูปแบบผลิตภัณฑ์ธูปสมุนไพรที่เหมาะสมกับช่องทางการจัดจำหน่าย
โดยเครื่องมือวิจัยที่ใช้ได้แก่ การสนทนากลุ่มและแบบสอบถามออนไลน์
กลุ่มประชากรตัวอย่างคือ กลุ่มคนวัยทำงาน
ผลการวิจัยพบว่าผลิตภัณฑ์ธูปสมุนไพรของชุมชนบ้านร่องปลายนามีจุดแข็ง
คือ ชุมชนมีความพร้อมด้านทรัพยากรต่างๆ คือ ด้านวัตถุดิบที่สามารถหาได้ในชุมชน
ด้านสถานที่มีโรงตากสมุนไพรจากพลังงานแสงอาทิตย์
ด้านบุคคลคือชาวบ้านรวมกลุ่มเข้มแข็งเพราะเป็นเครือญาติกัน
ด้านองค์ความรู้เกี่ยวกับสมุนไพรที่ได้รับการถ่ายทอดมา
ในส่วนของปัญหาในแง่ผลิตภัณฑ์นั้นมีดังนี้
1) ขนาดของธูปสมุนไพรมีขนาดใหญ่
2) ระหว่างการจุดธูปสมุนไพรจะมีกลิ่นไม้มากกว่ากลิ่นสมุนไพร
3)
เก็บไว้นานจะเป็นฝุ่นผง
4)
บรรจุภัณฑ์ไม่น่าสนใจ และ
5) เรื่องของความเชื่อการจุดธูปก้านเดียวเป็นการเรียกวิญญาณ
ในส่วนกระบวนการผลิตนั้นพบว่ามีปัญหาคือการปั้นขึ้นรูปธูปสมุนไพรที่ต้องใช้เวลานาน
อีกทั้งข้อมูลจากแบบสอบถามของกลุ่มประชากรตัวอย่างพบว่าให้ความสำคัญในการพิจารณาการเลือกซื้อผลิตภัณฑ์ธูปสมุนไพรอับดับแรกได้แก่เรื่องกลิ่น
โดยกลิ่นที่ให้ความสนใจคือกลิ่นสมุนไพรธรรมชาติ
อันดับที่สองได้แก่เรื่องราคา โดยราคาที่พึงพอใจในการซื้อผลิตภัณฑ์ธูปสมุนไพร คือ 51 – 100 บาทต่อชิ้น และการออกแบบของผลิตภัณฑ์ธูปสมุนไพรที่มีผลต่อการตัดสินใจซื้อคือมีความหลากหลายรูปแบบ บ่งบอกความเป็นสมุนไพรและให้ความสนใจต่อช่องทางการจำหน่ายผลิตภัณฑ์ธูปสมุนไพรผ่านทางตลาดออนไลน์ คือ Facebook
