sentences
การปนเปื้อนของแมงกานีสในน้ำใต้ดินก่อให้เกิดปัญหาต่อการอุปโภคและบริโภคน้ำ
งานวิจัยนี้ศึกษาการกำจัดแมงกานีสในน้ำใต้ดินด้วยเซลล์จุลชีพดักติด
การศึกษามุ่งเน้นการหาอิทธิพลของปริมาณถ่านกัมมันต์และความหนาแน่นของเซลล์จุลชีพในวัสดุดักติดต่อการกำจัดแมงกานีส
การทดลองคัดเลือกแบคทีเรีย Streptomyces violarus strain SBP1 สำหรับการออกซิเดชันแมงกานีสทางชีวภาพ และการดักติดเซลล์ใช้แบเรียมแอลจิเนตเป็นวัสดุดักติดโดยมีการปรับปรุงวัสดุด้วยการเติมผงถ่านกัมมันต์
การศึกษาทดลองแบ่งออกเป็น 3 ส่วน อันได้แก่
1) การกำจัดแมงกานีสด้วยวัสดุแบเรียมแอลจิเนตเติมผงถ่านกัมมันต์ (ร้อยละ 1 5 และ 10 โดยน้ำหนักต่อปริมาตร)
2) การกำจัดแมงกานีสโดยเซลล์ดักติดด้วยแบเรียมแอลจิเนตเติมผงถ่านกัมมันต์ที่มีความหนาแน่นของเซลล์จุลชีพในวัสดุต่าง ๆ (100 200 และ 500 มิลลิกรัมต่อลิตร) และ 3) การศึกษาลักษณะโครงสร้างระดับจุลภาคของเซลล์ดักติดด้วยกล้องจุลทรรศน์อิเล็กตรอนแบบส่องกราด
ผลการศึกษาพบว่าความหนาแน่นของเซลล์จุลชีพและการเติมผงถ่านกัมมันต์มีผลต่อการเพิ่มประสิทธิภาพการกำจัดแมงกานีสอย่างชัดเจน วัสดุแบเรียมแอลจิเนตเติมผงถ่านกัมมันต์ร้อยละ 5 มีประสิทธิภาพในการกำจัดแมงกานีสสูงที่สุด (ร้อยละ 42) เซลล์ดักติดด้วยแบเรียมแอลจิเนตเติมผงถ่านกัมมันต์ ณ
ความหนาแน่นของเซลล์จุลชีพ 200 มิลลิกรัมต่อลิตร มีประสิทธิภาพในการกำจัดแมงกานีสดีที่สุด (ร้อยละ 51)
ผลการศึกษาโครงสร้างระดับจุลภาคพบว่าผงถ่านกัมมันต์และเซลล์จุลชีพกระจายตัวทั่ววัสดุ
จากผลการวิจัยนี้เป็นข้อมูลพื้นฐานในการประยุกต์ใช้เซลล์ดักติดเพื่อการผลิตน้ำประปาได้ในอนาคต
