sentences
งานวิจัยนี้มีวัตถุประสงค์เพื่อศึกษาการอบแห้งเห็ดหอมด้วยเทคนิคสุญญากาศร่วมกับอินฟราเรด ความสิ้นเปลืองพลังงานจำเพาะ สัมประสิทธิ์การแพร่ความชื้นประสิทธิผล และแบบจำลองทางคณิตศาสตร์ที่เหมาะสมเพื่อทำนายจลนพลศาสตร์การอบแห้งเห็ดหอม
โดยทดลองอบแห้งเห็ดหอมภายใต้อุณหภูมิ 50 60 และ 70 oC และความดันสัมบูรณ์ ในห้องอบแห้ง 10 15 และ 20 kPa
จากผลการทดลองพบว่า เมื่ออบแห้งเห็ดหอมภายใต้อุณหภูมิที่สูงขึ้นและความดันสัมบูรณ์ในห้องอบแห้งลดลง
จะทำให้อัตราการอบแห้งสูงขึ้น
และความสิ้นเปลืองพลังงานจำเพาะมีแนวโน้มลดลง
สัมประสิทธิ์การแพร่ความชื้นประสิทธิผลมีค่าอยู่ระหว่าง 4.003x10-9 ถึง 6.630x10-9 m2/s
โดยมีค่าเพิ่มขึ้นตามอุณหภูมิอบแห้งที่สูงขึ้นและความดันสมบูรณ์ในห้องอบแห้งที่ลดลง
แบบจำลองทางคณิตศาสตร์เอมพิริคัลจากสมการของ Midilli สามารถทำนายจลนพลศาสตร์การอบแห้งเห็ดหอมได้ดีที่สุด
โดยมีค่าสัมประสิทธิ์การตัดสินใจ (R2=0.99689) สูงที่สุด ค่ารากที่สองของความคลาดเคลื่อนกำลังสองเฉลี่ย (RMSE=0.18370) และค่าการลดลงไคกำลังสอง (c2=0.00021) ต่ำที่สุด
