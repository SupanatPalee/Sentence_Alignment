sentences
สถานีรับสัญญาณดาวเทียมอ้างอิงถาวรเป็นสถานีที่จัดสร้างไว้สำหรับการรับและส่งข้อมูลสัญญาณดาวเทียมไปยังส่วนควบคุมซึ่งเป็นส่วนหนึ่งของระบบโครงข่ายจลน์ในทันที
ปัจจุบันจะใช้สำหรับงานสำรวจแปลงที่ดินจัดสร้างโดยโดยกรมที่ดิน
งานวิจัยนี้จึงนำข้อมูลสัญญาณดาวเทียมจากสถานีรับสัญญาณดาวเทียมอ้างอิงถาวรมาประมวลเป็นสถานีฐานสำหรับตรวจสอบการเคลื่อนตัวผนังเหมืองผาแดงจังหวัดตากโดยใช้การรังวัดแบบสถิตอย่างเร็ว
โดยแบ่งการทดสอบเป็น 3 ขั้นตอนคือ 1. การทดสอบหาสถานีรับสัญญาณดาวเทียมอ้างอิงถาวรที่เหมาะสมสำหรับพื้นที่เหมืองผาแดง
พบว่าสถานีแม่สอด จังหวัดตาก มีความเหมาะสมมากที่สุด ซึ่งดีกว่าการใช้สถานีรับสัญญาณดาวเทียมอ้างอิงถาวรที่อยู่ไกลมาร่วมประมวลผล
2. ทดสอบความถูกต้องของค่าพิกัดโดยใช้ค่าพิกัดที่ได้จากการรังวัดด้วยดาวเทียมมาเปรียบเทียบกับค่าพิกัดที่ได้จากกล้องประมวลผลรวม
พบว่าค่ามีความถูกต้องของค่าพิกัดทางราบและทางดิ่งเฉลี่ยเท่ากับ ± 0.020 เมตรและ ± 0.040 เมตร ตามลำดับ
3. การทดสอบหาการเคลื่อนตัวของผนังเหมืองผาแดงโดยกำหนดจุดทดสอบ 12 จุดที่ครอบคลุมพื้นที่เสี่ยงต่อการเกิดการเคลื่อนตัว
พบว่าผนังเหมืองผาแดงมีการเคลื่อนตัวที่น้อยมากโดยค่าพิกัดแนวราบมีเคลื่อนตัวไม่เกิน 0.002 เมตร
และพิกัดแนวดิ่งมีการขยับตัวไม่เกิน 0.003 เมตร
