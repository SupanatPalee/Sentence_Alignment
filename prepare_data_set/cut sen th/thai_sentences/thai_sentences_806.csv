sentences
งานวิจัยนี้มีวัตถุประสงค์เพื่อเพิ่มผลิตภาพแรงงานในกระบวนการผลิตขนมปังแพของโรงงานตัวอย่าง
จากการสำรวจเพื่อเก็บข้อมูลในเบื้องต้นพบว่า ปัจจุบันกระบวนการผลิตขนมปังแพใช้พนักงานทั้งหมดจำนวน     23 คน
โดยขั้นตอนการขึ้นรูปขนมปังแพใช้พนักงานมากที่สุดจำนวน 8 คนต่อกะ
และเป็นขั้นตอนที่เป็นคอขวดเนื่องจากใช้เวลานานกว่าขั้นตอนอื่น ๆ
ทำให้พนักงานในขั้นตอนถัดไปเกิดการรอคอยงาน
"ก่อนการปรับปรุงได้ผลผลิตขนมปังแพโดยเฉลี่ย 22,927 แพ็คต่อวัน ผลิตภาพแรงงงานขั้นตอนการขึ้นรูปขนมปังแพ 2,865 แพ็คต่อคนต่อวัน"
ผู้วิจัยจึงได้เลือกศึกษาขั้นตอนการขึ้นรูปขนมปังแพเพื่อทำการปรับปรุงขั้นตอนการทำงานใหม่
ด้วยการนำหลักการ ECRS มาช่วยในการวิเคราะห์หาแนวทางการปรับปรุงโดยการออกแบบสร้างถาดหลุมมาใช้งานทดแทนการใช้แม่พิมพ์แบบเดิม
อีกทั้งได้ลดขั้นตอนการชโลมน้ำมันบนแม่พิมพ์และการเรียงแม่พิมพ์
ผลการดำเนินการพบว่า สามารถลดจำนวนพนักงานขั้นตอนการขึ้นรูปขนมปังแพจากเดิม 8 คน ลงเหลือ 6 คน
"เพิ่มผลิตภาพแรงงานจากเดิม 2,865 แพ็คต่อคนต่อวัน เป็น 4,390 แพ็คต่อคนต่อวัน คิดเป็น 53.22%"
ส่งผลให้ต้นทุนแรงงานในขั้นตอนการขึ้นรูปก่อนการปรับปรุง 0.122 บาทต่อแพ็ค ลดลงเหลือ 0.08 บาทต่อแพ็ค ลดลง 34.38%
