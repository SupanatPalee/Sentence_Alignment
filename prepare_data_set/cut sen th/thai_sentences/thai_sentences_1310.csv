sentences
บทความนี้มีจุดประสงค์ในการเชื่อมรอยต่อชนโลหะต่างชนิดระหว่างเหล็กกล้าคาร์บอน AISI1015 และเหล็กกล้าไร้สนิม AISI304 ด้วยตัวแปรการเชื่อมอาร์คลวดหุ้มฟลักซ์ประกอบด้วยกระแสเชื่อม 80-120 A และลวดเชื่อม 3 ชนิด คือ E307 E309 และ E312
ผลการทดลองโดยสรุปมีดังนี้ การเชื่อมอาร์คลวดหุ้มฟลักซ์เป็นวิธีการเชื่อมที่สามารถทำการเชื่อมรอยต่อชนระหว่างเหล็กกล้าคาร์บอน AISI1015 และเหล็กกล้าไร้สนิม AISI304 ได้อย่างมีประสิทธิภาพ
ตัวแปรการเชื่อมที่ทำให้ได้ค่าความแข็งแรงกระแทกที่เหมาะสม คือ กระแสเชื่อม 100 A และลวดเชื่อม E312
ความแข็งจุลภาคของรอยต่อมีค่าสูงสุดที่บริเวณโลหะเชื่อมเนื่องจากการก่อตัวของโครงสร้างเดนไดรท์ และการเพิ่มปริมาณของธาตุที่ทำให้เกิดการก่อตัวของคาร์ไบด์ในโลหะเชื่อม
ค่าการดูดซับพลังงานของรอยต่อมีค่าสูงเมื่อทำการเชื่อมด้วยลวดเชื่อมที่มีปริมาณของโครเมียมและคาร์บอนสูง
โครงสร้างเดนไดร์ทในโลหะเชื่อมที่มีขนาดโต สั้น และสม่ำเสมอส่งผลทำให้ความแข็งแรงกระแทกของรอยต่อเพิ่มขึ้น
