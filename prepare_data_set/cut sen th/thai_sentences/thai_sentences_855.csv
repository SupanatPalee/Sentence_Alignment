sentences
การวิจัยครั้งนี้มีวัตถุประสงค์เพื่อศึกษาสมรรถนะที่จำเป็นของตำแหน่งหัวหน้าพนักงานบริการอาหารและเครื่องดื่มที่โรงแรมในจังหวัดเชียงใหม่ต้องการ
ประชากรที่ใช้ในการวิจัยเป็นผู้จัดการฝ่ายอาหารและเครื่องดื่มของโรงแรมระดับ 4 ดาวขึ้นไปในจังหวัดเชียงใหม่
กลุ่มเป้าหมาย คือ โรงแรมระดับ 4 ดาวขึ้นไปที่ได้ทำบันทึกข้อตกลงความร่วมมือกับวิทยาลัยอาชีวศึกษาเชียงใหม่ จำนวน 25 แห่ง
เครื่องมือที่ใช้ในการวิจัยพัฒนามาจากสมรรถนะเป็นแบบสอบถามชนิดมาตรส่วนประมาณค่า 5 ระดับและแบบสัมภาษณ์แบบมีโครงสร้าง
มีค่าระดับความเชื่อมั่นของเครื่องมือทั้ง 2 ฉบับ อยู่ที่ 0.85
สถิติที่ใช้ในการวิเคราะห์ข้อมูลได้แก่ ค่าร้อยละ ค่าเฉลี่ยและค่าเบี่ยงเบนมาตรฐาน และการวิเคราะห์เชิงเนื้อหา
ผลการวิจัยพบว่า
สมรรถนะหลักและสมรรถนะทั่วไปด้านการบริการโรงแรม มีความจำเป็นอยู่ในระดับมากที่สุด
สมรรถนะหน้าที่ มีความจำเป็นอยู่ในระดับมากที่สุดทุกด้าน โดยมีสมรรถนะสำคัญ 3 อันดับแรก ได้แก่
1) สมรรถนะด้านการพัฒนาทรัพยากรมนุษย์ มีสมรรถนะย่อยที่จำเป็นสูงสุด
ได้แก่
การพัฒนาขั้นตอนการประเมินพนักงานประสิทธิภาพ การวางแผนทบทวนการปฏิบัติงานของพนักงาน  และการประเมินผลการปฏิบัติงานของพนักงาน
2)
สมรรถนะด้านการบริการลูกค้า การขาย และการตลาด มีสมรรถนะย่อยที่จำเป็นสูงสุด ได้แก่ การจัดระบบการทำงานให้มีประสิทธิภาพ การพัฒนาและดำเนินการตามแผนธุรกิจ และการวางแผนและดำเนินกิจกรรมหรือแคมเปญเพื่อส่งเสริมการขาย
และ
3) สมรรถนะด้านการจัดการและความเป็นผู้นำ มีสมรรถนะย่อยที่จำเป็นสูงสุด
ได้แก่ การเป็นตัวอย่างที่ดีในการบริหารจัดการบุคคลการตรวจสอบการดำเนินงานในสถานประกอบการเป็นประจำ และการจัดการดูแลคุณภาพสำหรับการบริการต่างๆสำหรับลูกค้าที่เข้าพัก
