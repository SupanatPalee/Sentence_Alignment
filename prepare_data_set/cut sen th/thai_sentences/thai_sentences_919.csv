sentences
งานวิจัยนี้มีวัตถุประสงค์ เพื่อหาแนวทางในการพัฒนาผลิตภัณฑ์กล้วยอบน้ำผึ้งให้ได้ตามความต้องการของลูกค้า
โดยประยุกต์ใช้เทคนิคการกระจายหน้าที่เชิงคุณภาพด้วยการสำรวจพฤติกรรมการบริโภคของกลุ่มลูกค้า ในภาคเหนือ ภาคกลาง ภาคตะวันออกเฉียงเหนือและภาคใต้
ซึ่งมีขั้นตอนการดำเนินงาน 2 ส่วน ดังนี้
ส่วนที่ 1 คือ รวบรวมความต้องการของลูกค้าโดยการสัมภาษณ์
จัดกลุ่มปัจจัยความต้องการของลูกค้าด้วยแผนผังกลุ่มเชื่อมโยงเพื่อดำเนินการจัดทำแบบสอบถาม
และหาน้ำหนักความสำคัญของความต้องการแต่ละปัจจัยของผลิตภัณฑ์
ส่วนที่ 2 คือ สร้างบ้านคุณภาพเพื่อหาข้อกำหนดทางเทคนิค ความสัมพันธ์ระหว่างข้อกำหนดทางเทคนิคและความสัมพันธ์ระหว่างปัจจัยความต้องการของลูกค้ากับข้อกำหนดทางเทคนิค
โดยให้คะแนน                       ค่าความสัมพันธ์และจัดลำดับ
ผลที่ได้ คือ พัฒนาผลิตภัณฑ์ตามข้อกำหนดทางเทคนิคที่มีความสำคัญ
และวิเคราะห์ผลโดยใช้วิธีทดสอบทางประสาทสัมผัส
"พบว่า คะแนนโดยเฉลี่ยของผลิตภัณฑ์กล้วยอบน้ำผึ้ง ด้านวัตถุดิบ ฉลาก และภาชนะบรรจุ คือ 8.87, 8.56 และ 8.42 ตามลำดับ จากคะแนนเต็ม 10"
