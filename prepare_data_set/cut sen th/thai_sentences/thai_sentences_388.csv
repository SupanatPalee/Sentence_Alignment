sentences
การศึกษาอิทธิพลของปัจจัยส่วนบุคคลและปัจจัยด้านทัศนคติเกี่ยวกับการจัดการขยะมูลฝอยของประชาชนในเขตองค์กรปกครองส่วนท้องถิ่นพื้นที่อำเภออู่ทอง จังหวัดสุพรรณบุรี ที่มีผลต่อการเปลี่ยนแปลงการจัดการขยะมูลฝอยสำหรับนำปัจจัยไปใช้เป็นแนวทางในการจัดการขยะมูลฝอยของประชาชนให้มีประสิทธิภาพมากยิ่งขึ้น
"เก็บข้อมูลโดยใช้แบบสอบถามด้วยวิธีการสุ่ม จำนวน 3 เขต จำนวน 1,851 ตัวอย่าง"
โดยการวิเคราะห์ทางสถิติด้วยวิธี Stepwise multiple regression method ของปัจจัยที่ส่งผลต่อการจัดการขยะมูลฝอยสามารถอธิบายตามวิธีการจัดการขยะมูลฝอย 4 วิธี
คือ (1) การจัดการขยะมูลฝอยจากการดำเนินการของหน่วยงานในพื้นที่
พบว่า
ทัศนคติเกี่ยวกับการจัดการขยะมูลฝอยเรื่องวิธีการแยกขยะมูลฝอยมีอิทธิพลต่อการจัดการขยะมูลฝอยมากที่สุด ซึ่งมีผลกระทบต่อการเปลี่ยนแปลงด้านจัดการขยะ มูลฝอยของประชาชนถึงร้อยละ 29
(2) การจัดการขยะมูลฝอยด้วยวิธีการฝังกลบมีอิทธิพลต่อปัจจัยส่วนบุคคลทางด้านรายได้เฉลี่ยต่อเดือนมากที่สุด
ซึ่งทำให้มีการเปลี่ยนแปลงด้านจัดการขยะมูลฝอยของประชาชนร้อยละ 10.70
(3) การจัดการขยะมูลฝอยด้วยวิธีการขายมีอิทธิพลต่อปัจจัยส่วนบุคคลด้านอายุมากที่สุด ซึ่งมีผลกระทบต่อการเปลี่ยนแปลงด้านจัดการขยะมูลฝอยของประชาชนร้อยละ 0.70 และ
(4) การจัดการขยะมูลฝอยด้วยวิธีการทิ้งมีอิทธิพลต่อปัจจัยส่วนบุคคลด้านรายได้เฉลี่ยต่อเดือนมากที่สุด
ซึ่งมีผลกระทบต่อการเปลี่ยนแปลงด้านจัดการขยะมูลฝอยของประชาชนร้อยละ 6.20
เห็นได้ว่าปัจจัยที่มีอิทธิพลต่อรูปแบบการจัดการขยะมูลฝอยของประชาชนแปรผันตามวิธีการจัดการขยะมูลฝอย
