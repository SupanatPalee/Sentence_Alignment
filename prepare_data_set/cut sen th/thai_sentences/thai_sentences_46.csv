sentences
ในอุตสาหกรรมการผลิตแก้วไวน์ มีสภาวะการเปลี่ยนแปลงอย่างรวดเร็ว
ท่ามกลางการแข่งขันที่รุนแรง
ทำให้ต้องมีการพัฒนาองค์กรอย่างต่อเนื่อง
เพื่อให้ต้นทุนการผลิตต่ำลง
ราคาขายสามารถแข่งขันได้ในตลาดโลก
งานวิจัยนี้นำแนวคิดวิธีลีน ซิกซ์ ซิกม่า ปรับปรุงกระบวนการผลิตแก้วไวน์
โดยดำเนินงาน 5 ขั้นตอนได้แก่ ในขั้นตอนแรกการนิยามปัญหา ได้กำหนดวัตถุประสงค์ของงานวิจัยเพื่อลดเปอร์เซ็นต์ผลิตภัณฑ์ที่ไม่ตรงตามข้อกำหนดประเภทฐานแก้วไวน์ไม่ได้ระนาบ
จากนั้นในขั้นตอนที่สองการวัดผล ได้ทำการวิเคราะห์ความแม่นยำและความเที่ยงตรงของระบบการวัด
ขั้นตอนที่สามการวิเคราะห์ปัญหา
งานวิจัยนี้ได้ประยุกต์ใช้เครื่องมือการวิเคราะห์ P-M
เพื่อวิเคราะห์สาเหตุของปัญหาฐานแก้วไวน์ไม่ได้ระนาบ
ขั้นตอนที่สี่การปรับปรุงแก้ไข ได้ประยุกต์ใช้เทคนิคทางสถิติ
เพื่อกำหนดระดับปัจจัยการผลิตที่เหมาะสมที่ทำให้เปอร์เซ็นต์ผลิตภัณฑ์ที่ไม่ตรงตามข้อกำหนดประเภทฐานแก้วไวน์ไม่ได้ระนาบน้อยสุด
และในขั้นตอนที่ห้าการควบคุมและกำหนดวิธีการควบคุม
จากการดำเนินการพบว่าเปอร์เซ็นต์ผลิตภัณฑ์ไม่ตรงตามข้อกำหนดประเภทฐานแก้วไวน์ไม่ได้ระนาบลดลงจาก 3.20% เป็น 1.73% ของผลิตภัณฑ์ทั้งหมด ซึ่งลดลงมากกว่าเป้าหมายที่ตั้งไว้
