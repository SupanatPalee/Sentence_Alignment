sentences
ในปัจจุบันความต้องการเครื่องใช้ไฟฟ้าและอุปกรณ์อิเล็กทรอนิกส์มีปริมาณสูงขึ้นอย่างต่อเนื่อง
และส่วนประกอบหลักของสินค้าจำพวกเครื่องใช้ไฟฟ้าและอุปกรณ์อิเล็กทรอนิกส์ คืออุปกรณ์ประเภทรีเลย์และสวิตซ์
เมื่อมีความต้องการที่สูงขึ้น
อุตสาหกรรมอิเล็กทรอนิกส์จึงจำเป็นต้องมีการพัฒนาศักยภาพในการผลิตให้สูงขึ้นตามไปด้วย
งานวิจัยนี้จึงได้ทำการหาแนวทางในการเพิ่มกำลังการผลิตชิ้นส่วนที่เป็นส่วนประกอบหลักของรีเลย์และสวิตซ์ของโรงงานกรณีศึกษา
เพื่อให้สามารถรองรับยอดการสั่งผลิตที่เพิ่มขึ้นอย่างต่อเนื่อง
โดยใช้ผังแสดงสาเหตุและผลหรือแผนผังก้างปลาในการค้นหาปัจจัยที่ส่งผลกระทบต่อปัญหาการผลิตสินค้าไม่ทันเวลา
ทำให้ทราบว่า ปัจจัยหลักอยู่ที่กำลังการผลิตของเครื่องจักร
จึงได้ทำการปรับปรุงประสิทธิภาพของเครื่องจักรที่มีอยู่ให้มีกำลังการผลิตที่สูงขึ้น
ควบคู่กับการควบคุมความสามารถของกระบวนการ
ภายหลังการปรับปรุงประสิทธิภาพของเครื่องจักรพบว่า สามารถเพิ่มกำลังผลิตได้มากขึ้นถึง 66.67 เปอร์เซ็นต์
และสามารถลดจำนวนวันในการทำงานให้แล้วเสร็จภายในเวลาได้ถึง 40.00 เปอร์เซ็นต์
