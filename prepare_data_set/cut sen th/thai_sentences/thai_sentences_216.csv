sentences
งานวิจัยนี้เป็นการทดสอบการทำงานของกลไกควบคุมการปรับมุมของผนังบานเกล็ดอลูมิเนียมแบบปรับได้ ในขณะมีแรงลมกระทำ
โดยมีสวิตช์ควบคุมการทำงานและมอเตอร์กระแสตรงเป็นต้นกำลังในการขับกลไกปรับมุม และการเปิดปิดของแผ่นบานเกล็ด
ส่งกำลังผ่านชุดเฟืองตัวหนอนและชุดเฟืองดอกจอกไปยังใบบานเกล็ดแต่ละใบ
ซึ่งชุดผนังบานเกล็ด (Louver) มีขนาดสูง 2900 มม. กว้าง 2660 มม.
ใบบานเกล็ดเป็นชนิดวงรี (ellipse) ความกว้าง 300 มม.
ผลการทดสอบพบว่า ความเร็วลมระหว่าง 6-24 เมตรต่อวินาที ที่กระทำบนผนังบานเกล็ด พบว่าความต้านทานแรงลมบนใบบานเกล็ดด้านซ้าย ใบบานเกล็ดตรงกลาง
"และใบบานเกล็ดด้านขวาของบานเกล็ดอยู่ระหว่าง 9-188 นิวตัน, 34 -187 นิวตัน และ 12-189 นิวตัน ตามลำดับ"
และพบว่าแรงที่กระทำกับใบบานเกล็ดที่เปิดทำมุมอยู่ 30 องศา จะมากกว่าแรงที่กระทำกับใบบานเกล็ด ที่ปิดอยู่ ในขณะที่ความเร็วลมประมาณ 9 เมตรต่อวินาที
เมื่อกระทบต่อแผงผนังบานเกล็ด
กลไกจะเริ่มขยับตัว
และไม่สามารถที่จะควบคุมมุมเปิดของใบบานเกล็ดให้นิ่งอยู่ได้
การทดสอบงานวิจัยนี้สรุปได้ว่าแผงผนังบานเกล็ด ที่มีกลไกควบคุมการปรับมุมใบบานเกล็ดยังมีขีดจำกัดคือสามารถทำงานปรับมุมและต้านทานลมที่มากระทบได้ในระดับความเร็วต่ำ
