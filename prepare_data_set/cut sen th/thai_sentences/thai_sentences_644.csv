sentences
บทความนี้ได้นำเสนอการวิเคราะห์เสถียรภาพของระบบไฟฟ้ากำลังเอซีเป็นดีซีที่เชื่อมต่อด้วยโหลดวงจรแปลงผันแบบบัคก์ที่มีการควบคุมขนานกัน
โดยปกติแล้ววงจรแปลงผันแบบบัคก์ที่มีการควบคุมจะมีพฤติกรรมเปรียบเสมือนโหลดกำลังไฟฟ้าคงตัว ที่ส่งผลต่อเสถียรภาพของระบบโดยตรง
ดังนั้นการวิเคราะห์เสถียรภาพของระบบจึงมีความจำเป็นอย่างมาก
ในบทความนี้แบบจำลองทางคณิตศาสตร์ที่นำเสนอจะถูกใช้ร่วมกับเกณฑ์เสถียรภาพของมิดเดิลบรุค
ในการคาดเดาจุดขาดเสถียรภาพของระบบ
มีการตรวจสอบความถูกต้องโดยอาศัยทฤษฎีบทค่าเจาะจง และการจำลองสถานการณ์บนคอมพิวเตอร์
ซึ่งผลที่ได้จากทางทฤษฎี และการจำลองสถานการณ์บนคอมพิวเตอร์มีความสอดคล้องกัน
