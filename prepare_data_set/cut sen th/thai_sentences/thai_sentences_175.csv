sentences
งานวิจัยนี้มีวัตถุประสงค์ในการศึกษาสมบัติเชิงกลของไม้ไผ่ที่ผ่านการอบแห้งสำหรับนำมาใช้ในการทำโครงสร้างของร่มโบราณที่มีพฤติกรรมในการรับภาระดัดอยู่ตลอดเวลา
โดยนำไม้ไผ่รวกจากส่วนโคน กลาง และส่วนปลายของลำต้นมาผ่านการอบแห้งด้วยเตาอบไม้ไผ่ชีวมวล ที่อุณหภูมิ 60 และ 70 องศาเซลเซียส
เพื่อกำจัดความชื้นออกจากเนื้อไม้จนเหลือประมาณร้อยละ 12.8 ของความชื้นมาตรฐานเปียก
จากนั้นนำไม้ไผ่ที่ผ่านการอบแห้งแล้วไปทำการทดสอบหาสมบัติเชิงกลด้วยเครื่องทดสอบเอนกประสงค์ในห้องปรับอากาศที่อุณหภูมิ 25 องศาเซลเซียส ความชื้นสัมพัทธ์ประมาณร้อยละ 65
เพื่อเปรียบเทียบกับไม้ไผ่ที่ผ่านการอบแห้งตามมาตรฐานการทดสอบที่ 103 องศาเซลเซียส (เกณฑ์อ้างอิง)
ผลจากการทดสอบพบว่า ค่ามอดุลัสยืดหยุ่นเฉลี่ยของไม้ไผ่ที่ผ่านการอบแห้งที่อุณหภูมิ 60 และ 70 องศาเซลเซียส มีค่าน้อยกว่าไม้ไผ่ที่ผ่านการอบแห้งตามมาตรฐานการทดสอบ ร้อยละ 38.21 และ 18.07 ตามลำดับ
และมอดุลัสการดัดงอเฉลี่ยมีค่าน้อยกว่าไม้ไผ่ที่ผ่านการอบแห้งตามมาตรฐานการทดสอบ ร้อยละ 35.46 และ 24.25 ตามลำดับ
