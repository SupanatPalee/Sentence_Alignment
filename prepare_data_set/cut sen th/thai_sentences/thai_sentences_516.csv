sentences
งานวิจัยนี้มีวัตถุประสงค์เพื่อศึกษาและปรับปรุงเครื่องอัดแท่งชีวมวลความดันสูงด้วยระบบไฮดรอลิกสำหรับอัดแท่งชีวมวลแบบไม่ใช้ตัวประสานเพื่อใช้เป็นเชื้อเพลิงแข็ง
โดยศึกษาผลลักษณะทางกายภาพของชีวมวลอัดแท่งที่ได้ อุณหภูมิและเวลาในการไพโรไลซีสถ่านอัดแท่งจากชีวมวล รวมทั้งชนิดของชีวมวลที่เหมาะสมกับเครื่องที่ผลิตได้จากงานวิจัย
ซึ่งวัตถุดิบเหล่านี้จะถูกอัดแท่งโดยไม่ใช้ตัวประสาน ด้วยเครื่องอัดแท่งชีวมวลความดันสูงด้วยระบบไฮดรอลิกสำหรับอัดแท่งชีวมวลแบบไม่ใช้ตัวประสานเพื่อใช้เป็นเชื้อเพลิงแข็ง
ขนาดเส้นผ่าศูนย์กลาง 3 cm
"พบว่าเศษใบสับปะรดที่เหลือทิ้งจากกระบวนการผลิตเส้นใยสามารถใช้ความดันจากเครื่องได้สูงกว่า หญ้าเนเปียบด ใยมะพร้าว กากอ้อย  และฝักกระถินบด คือ 80, 70, 60, 50 และ 50 bar ตามลำดับ"
และยังพบว่าเวลาและอุณหภูมิที่เหมาะสมในการศึกษาครั้งนี้ คือ 30 นาที และ 400 oC
ค่าความร้อนที่ความดัน 50 bar ของถ่านอัดแท่งจากเศษใบสับปะรดมีค่าความร้อนสูงสุด
"เมื่อเทียบกับถ่านจากเศษใบสับปะรดที่ใช้กาวลาเท็กซ์เป็นตัวประสาน (20% โดยน้ำหนัก) หญ้าเนเปียบดใยมะพร้าว กากอ้อย และฝักกระถินบด คือ 31.92, 24.81, 28.57, 25.75, 24.57 และ 20.75 MJ/kg ตามลำดับ"
ซึ่งเมื่อทำการเปรียบเทียบค่าความร้อนของชีวมวลและถ่านอัดแท่งจากงานวิจัยนี้กับงานวิจัยอื่นๆ พบว่ามีค่าใกล้เคียงกัน
ดังนั้น ถ่านอัดแท่งชีวมวลด้วยเครื่องอัดแท่งชีวมวลความดันสูงแบบไม่มีตัวประสานด้วยระบบไฮดรอลิกมีความเหมาะสมที่สามารถนำมาเป็นเครื่องมือในการสร้างแหล่งพลังงานเนื่องจากลดเวลาในการผลิต
ประหยัดพลังงานและค่าใช้จ่ายที่เกิดขึ้นได้ [1-4]
