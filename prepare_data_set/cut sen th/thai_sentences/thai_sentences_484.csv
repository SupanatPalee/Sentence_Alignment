sentences
บทความนี้มีวัตถุประสงค์เพื่อนำเสนอแนวคิดการออกแบบพื้นที่สาธารณะ
เพื่อเป็นแนวทางใน การพัฒนาพื้นที่ว่างสาธารณะให้เกิดประโยชน์สูงสุดต่อประชาชนในเทศบาลนครสงขลา
ดำเนินการวิจัยด้วยการสำรวจกายภาพร่วมกับแผนที่ Google Earth
ทำการสอบถามผู้ใช้พื้นที่สาธารณะแบบบังเอิญ (Accidental Sampling) จำนวน 240 คน
เพื่อวิเคราะห์พฤติกรรมการใช้พื้นที่สาธารณะของผู้ใช้ทุกช่วงอายุ
ด้านการระบุความเหมาะสมของพื้นที่ใช้แบบสอบถามให้ค่าระดับความพึงพอใจตามมาตรวัดของลิเคิร์ท
ผลการศึกษาพบว่า สถานการณ์การแพร่ระบาดเชื้อไวรัสโควิด-2019 ทำให้มีการกระจายพื้นที่กิจกรรม
โดยพื้นที่สะพานดาวมีศักยภาพที่จะนำมาพัฒนาและปรับปรุง
แนวคิดการออกแบบที่เหมาะสมคำนึงถึงการเว้นระยะห่างทางกายภาพ (Physical Distancing) รูปแบบกิจกรรมที่เหมาะสมสำหรับผู้คนทุกวัย และความกลมกลืนกับสภาพแวดล้อมธรรมชาติเดิม
ประเด็นสำคัญของข้อค้นพบในการวิจัย คือ ควรนำกระบวนการมีส่วนร่วมเป็นกลไกหลักในการขับเคลื่อนร่วมกันระหว่างผู้วิจัย ภาคีเครือข่ายภาครัฐ และภาคีเครือข่ายภาคประชาชนในทุกขั้นตอนผลลัพธ์ที่ได้จะทำให้เกิดประโยชน์สูงสุดตามความต้องการของประชาชน
