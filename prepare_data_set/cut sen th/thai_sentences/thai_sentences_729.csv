sentences
บทความนี้เกี่ยวข้องกับการคำนวณเพื่อหาค่าสัมประสิทธิ์ของวัสดุโพลีเอทธีลีนโฟมโดยอาศัยวิธีการปรับเส้นโค้ง
ซึ่งวิธีนี้มีประโยชน์ในการคำนวณเพื่อหาค่าสัมประสิทธิ์ของวัสดุจากความสัมพันธ์ระหว่างค่าความเค้นและความเครียดที่ได้จากข้อมูลการทดสอบการกดในกรณีของการเสียรูปขนาดใหญ่
วัสดุทดสอบที่ทำมาจากโพลีเอธีลีนโฟมถูกตัดให้มีความหนาไม่ต่ำกว่า 20 มิลลิเมตรและพื้นที่ภาคหน้าตัดที่ถูกกดต้องมากกว่า 2500 ตารางมิลลิเมตร
โดยขนาดของวัสดุทดสอบและวิธีการทดสอบนั้นดำเนินการตามมาตรฐาน ASTM D3574 ชนิด C จากสมมติฐานที่ว่าวัสดุโพลีเอธีลีนโฟมเป็นวัสดุไฮเปอร์อิลาสติก
ดังนั้น ความสัมพันธ์ระหว่างค่าความเค้นและความเครียดจึงจำเป็นต้องพิจารณาในเชิงการเสียรูปขนาดใหญ่และแสดงในรูปแบบของฟังก์ชันพลังงานความเครียด
โดยในงานวิจัยครั้งนี้เลือกแบบจำลองไฮเปอร์อีลาสติกของบลาทซ์โก
เพื่ออธิบายพฤติกรรมการเสียรูปภายใต้ภาระแรงกดในแนวแกนเดียว
หลังจากใช้วิธีปรับเส้นโค้งกับความสัมพันธ์ระหว่างค่าความเค้นและความเครียด
ค่าสัมประสิทธิ์ที่ได้จากวิธีดังกล่าว คือ ค่าโมดูลัสแรงเฉือนช่วงต้นของวัสดุโพลีเอทธีลีนโฟม
โดยมีค่าเท่ากับ 34.230 กิโลปาสคาล
พิจารณาข้อมูลความสัมพันธ์ช่วงต้นประกอบกับการแทนค่าอัตราส่วนปัวซองของโฟมเท่ากับ 0.25
โดยอาศัยกฎของฮุกส์
สามารถคำนวณหาค่าโมดูลัสยืดหยุ่นของวัสดุทดสอบได้เท่ากับ 85.577 กิโลปาสคาล
