sentences
งานวิจัยนี้ต้องการศึกษาผลของตำแหน่งในการจับยึดแขนหัวอ่านฮาร์ดดิสก์ไดร์ฟที่มีต่อค่าความถี่ธรรมชาติ
โดยทำการสร้างแบบจำลองแขนหัวอ่านฮาร์ดดิสก์ไดร์ฟในไฟไนต์เอลิเมนต์ซอฟต์แวร์ โปรแกรม ANSYS
จากนั้นทำการปรับเปลี่ยนตำแหน่งในการจับยึดแขนหัวอ่านฮาร์ดดิสก์ไดร์ฟ ทั้งหมด 9 ตำแหน่ง
จากผลการวิจัยพบว่าตำแหน่งในการจับยึดแขนหัวอ่านฮาร์ดดิสก์ไดร์ฟมีผลต่อค่าความถี่ธรรมชาติในแต่ละรูปร่างการสั่นสะเทือน
โดยจะส่งผลมากสุด 3112 Hz ที่รูปร่างการสั่นสะเทือน Coil sway
และส่งผลน้อยสุด 32 Hz ที่รูปร่างการสั่นสะเทือน Arm bending
การปรับเปลี่ยนตำแหน่งในการจับยึดแขนหัวอ่านฮาร์ดดิสก์ไดร์ฟเป็นแนวทางหนึ่งในการเพิ่มหรือลดค่าความถี่ธรรมชาติ
เพื่อให้ค่าความถี่ธรรมชาติอยู่นอกย่านความถี่ของแรงภายนอกที่มากระตุ้น
ซึ่งทำให้แขนหัวอ่านฮาร์ดดิสก์ไดร์ฟอยู่ภายใต้การสั่นสะเทือนปรกติ
