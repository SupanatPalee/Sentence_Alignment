sentences
งานวิจัยครั้งนี้ มีวัตถุประสงค์เพื่อคัดเลือกและลำดับความสำคัญปัจจัยที่ส่งผลต่อสมรรถนะโซ่อุปทานของผู้ประกอบการธุรกิจการท่องเที่ยวและกิจกรรมในจังหวัดเชียงใหม่
โดยใช้กระบวนการตัดสินใจแบบวิเคราะห์ลำดับชั้น(AHP)
งานวิจัยนี้ เก็บข้อมูลจากกรณีศึกษาเพื่อรวบรวมปัจจัยที่ส่งผลต่อสมรรถนะโซ่อุปทานของผู้ประกอบการธุรกิจการท่องเที่ยว
และเก็บข้อมูลดุลยพินิจที่เกี่ยวข้องจากผู้ประเมิน
และนำมาดำเนินการด้วยวิธี AHP
ใช้ค่าเฉลี่ยเรขาคณิตเพื่อรวมดุลยพินิจของผู้ประเมินเข้าเป็นดุลยพินิจของกลุ่ม
กรณีศึกษาดังกล่าวแสดงให้เห็นว่า ปัจจัยที่นำเสนอ สามารถนำมาประยุกต์ใช้เพื่อจัดลำดับความสำคัญของปัจจัยที่ส่งผลต่อสมรรถนะโซ่อุปทานของผู้ประกอบการธุรกิจการท่องเที่ยวและกิจกรรมในจังหวัดเชียงใหม่ได้
จากผลการศึกษา พบว่า เกณฑ์ด้านการแลกเปลี่ยนข้อมูลเป็นคุณลักษณะสมรรถนะที่มีความสำคัญที่สุด (0.60) ความไว้วางใจและคำมั่นสัญญามีความสำคัญรองลงมา (0.40)
และเมื่อพิจารณาเกณฑ์รองของการประเมินจากผู้มีบทบาทในโซ่อุปทานผู้ประกอบการธุรกิจท่องเที่ยวและกิจกรรมจังหวัดเชียงใหม่จะเห็นได้ว่า
เทคโนโลยีสนับสนุนการแลกเปลี่ยนข้อมูลข่าวสารมีความสำคัญมากที่สุด (0.24)
รองลงมาคือคุณภาพของข้อมูล (0.23) เนื้อหาข้อมูล (0.14) การติดต่อสื่อสาร (0.09) การแบ่งปันคุณค่าร่วมกัน ความร่วมมือกัน และข้อผูกมัดด้านต่างๆ มีความสำคัญเท่ากัน (0.06) ความพึงพอใจของลูกค้า และพฤติกรรมการฉวยโอกาส มีความสำคัญเท่ากัน (0.04)
การปรับตัวเข้ากับสภาพแวดล้อมที่เปลี่ยนแปลงและต้นทุนที่เกิดขึ้นจากการยกเลิกความสัมพันธ์มีความสำคัญน้อยที่สุด (0.02)
