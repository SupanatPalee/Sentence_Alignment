sentences
งานวิจัยนี้ได้ศึกษาพฤติกรรมของความแข็งและความต้านทานการสึกหรอแบบขัดสีของเหล็กหล่อขาวเติมธาตุผสมกึ่งหลายชนิดที่มีปริมาณโครเมียม (Cr) ต่างกัน
ได้เตรียมเหล็กหล่อที่มีปริมาณ 5% 7% และ 9%Cr
โดยน้ำหนัก(แทนด้วย
%) ทำการอบอ่อนชิ้นงานที่อุณหภูมิ 950 oC ชุบแข็งชิ้นงานที่อุณหภูมิ 1050 และ 1100 oC ด้วยพัดลม
และอบคืนตัวชิ้นชุบแข็งที่อุณหภูมิสามระดับในช่วง 450 ถึง 620 oC ซึ่งเป็นอุณหภูมิที่ให้ความแข็งสูงสุดในการอบคืนตัว(HTmax) อุณหภูมิต่ำกว่าและสูงกว่าอุณหภูมิ HTmax (L-HTmax และ H-HTmax)
ทดสอบความต้านทานการสึกหรอแบบขัดสีของชิ้นงานด้วยเครื่องซูกะ
ผลการทดลองพบว่าโครงสร้างจุลภาคและความแข็งของชิ้นงานเปลี่ยนแปลงตามปริมาณ Cr และสภาวะของกรรมวิธีทางความร้อน
โดยความแข็งสูงสุดพบในชิ้นงานที่เติม 7%Cr ผ่านการชุบแข็งที่ 1100 oC
ความสัมพันธ์ระหว่างน้ำหนักที่สูญเสียและระยะทางการขัดสีเป็นเส้นตรงในทุกชิ้นงาน
"อัตราการสึกหรอ (Rw, mg/m) ต่ำสุดพบในชิ้นงานชุบแข็งหรือชิ้นงาน HTmax"
ส่วนค่า Rw สูงสุดพบในชิ้นงาน L-HTmax หรือ H-HTmax ค่า Rw ลดลงอย่างต่อเนื่องเมื่อความแข็งของชิ้นงานเพิ่มขึ้น
ค่า Rw ลดลงช้า ๆ จนถึง 7% Cr
จากนั้นจะเพิ่มขึ้นเมื่อเพิ่มปริมาณ Cr
ชิ้นงานที่มีความต้านทานการสึกหรอดีที่สุดคือชิ้นงาน 7%Cr ในสภาพผ่านการชุบแข็งที่ 1100 oC
