sentences
บทความวิจัยนี้เป็นการลดภาระมอเตอร์และลดกระแสไฟฟ้าให้กับมอเตอร์ตอนเริ่มเดินเครื่องจักร
โดยการลดขนาดมวลของใบพัดมอเตอร์ไฟฟ้ากระแสสลับ 3 เฟส ของเครื่องปั่นเส้นด้ายในโรงงานอุตสาหกรรมสิ่งทอ
บทความได้จัดทำแผนภูมิกระบวนการไหล (Flow process chart) ของการใช้พลังงานเพื่อวิเคราะห์การใช้พลังงานในการผลิต
และใช้แผนภูมิก้างปลา (Fishbone diagram)
ค้นหาสาเหตุเพื่อสร้างมาตรการอนุรักษ์พลังงาน
จากการศึกษาพบว่าขั้นตอนของปั่นเส้นด้ายด้วยเครื่องปั่นเส้นด้ายแบบวงแหวนมีการใช้พลังงานไฟฟ้าถึง 40% ของพลังงานไฟฟ้าทั้งหมดในอุตสาหกรรมสิ่งทอ
ดังนั้นจึงอนุรักษ์พลังงานโดยเปลี่ยนขนาดใบพัดมอเตอร์ไฟฟ้าจากใบพัดมวล 28.31 กิโลกรัม เป็นใบพัดมวล 20.40 กิโลกรัม
แต่ขนาดเส้นผ่านศูนย์กลางของใบพัดเท่าเดิม
และการลดขนาดใบพัดมอเตอร์ของเครื่องปั่นเส้นด้ายไม่ส่งผลต่อกระบวนการผลิตการสร้างแรงลมดูดของมอเตอร์ไฟฟ้ากระแสสลับ
จากผลการศึกษาพบว่า สามารถลดกระแสไฟฟ้าตอนเริ่มเดินเครื่องของมอเตอร์สร้างแรงลมดูดลดลงได้ เท่ากับ 4.02 แอมป์
"หรือคิดเป็นพลังงานไฟฟ้าที่สามารถประหยัดได้ เท่ากับ 16,879 กิโลวัตต์ ชั่วโมง/ปี หรือค่าพลังงานไฟฟ้า 53,371.71 บาท/ปี"
"โดยการเปลี่ยนใบพัดมอเตอร์เครื่องปั่นเส้นด้ายจะต้องลงทุนเท่ากับ 9,500 บาท"
ซึ่งคิดเป็นระยะเวลาคืนทุนเท่ากับ 0.18 ปี หรือ 2 เดือน
