sentences
งานวิจัยนี้มีวัตถุประสงค์เพื่อลดความสูญเปล่าในกระบวนการและเปรียบเทียบประสิทธิภาพการทำงานก่อนและหลังการปรับปรุง
โดยใช้เทคนิคลีน การศึกษางาน ความสูญเปล่า 7 ประการและเทคนิค ECRS ในการวิเคราะห์ข้อมูลของกลุ่มวิสาหกิจผู้ผลิตยาสูบบ้านแก่นทราย     ต.รอบเมือง อ.เมือง จ.ร้อยเอ็ด
จากการเก็บข้อมูลและวิเคราะห์ผลข้อมูลการทำงานก่อนปรับปรุง พบว่า มีขั้นตอนการทำงาน 5 ขั้นตอนหลัก  คือ การเพาะปลูก การเก็บ การร้อยใบยาสูบ การตากและการอัด
จากการศึกษาข้อมูลกระบวนการทำงานผู้จัดทำวิจัยได้ทำการเลือก 3 ขั้นตอน คือ การร้อยใบยาสูบ การตากและการอัด
เพื่อปรับปรุงกระบวนการทำงานและลดความสูญเปล่าที่เกิดขึ้นในกระบวนการ
จากการวิเคราะห์ข้อมูลและปรับปรุงกระบวนการทำงาน
กระบวนการทำงานก่อนปรับปรุงมีขั้นตอนการทำงาน 23 ขั้นตอน
และหลังปรับปรุงมีขั้นตอนการทำงาน 16 ขั้นตอน
สามารถลดขั้นตอนการทำงานลงได้ 7 ขั้นตอน
"เวลาในการทำงานก่อนปรับปรุง 441.6 ชั่วโมงและหลังปรับปรุง 321.12 ชั่วโมง สามารถลดระยะเวลาการทำงานลงได้ถึง 120.5 ชั่วโมงและระยะทางในการทำงานก่อนปรับปรุง 1,220 เมตรและหลังปรับปรุง 660 เมตร สามารถลดระยะทางในการทำงานลงได้ถึง 560 เมตร หลังจากการปรับปรุงและพัฒนากระบวนการทำงานใหม่ของกระบวนการทำงานการผลิตใบยาสูบ"
