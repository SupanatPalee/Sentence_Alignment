sentences
งานเปลี่ยนแปลงที่เกิดขึ้นในโครงการก่อสร้างมักจะมีผลกระทบต่อระยะเวลาและต้นทุนของโครงการ
แต่ก็สามารถสร้างคุณค่าต่อโครงการได้เช่นเดียวกัน
ซึ่งงานวิจัยนี้มีวัตถุประสงค์เพื่อศึกษาสาเหตุและการเพิ่มคุณค่าของงานเปลี่ยนแปลงที่เกิดขึ้นในโครงการก่อสร้าง
โดยกรณีศึกษาคืออาคารชุดพักอาศัยในเขตกรุงเทพมหานคร ซึ่งมีงานเปลี่ยนแปลงเกิดขึ้นทั้งหมด 401 งาน
ซึ่งจะทำการสัมภาษณ์ผู้ที่เกี่ยวข้องพร้อมแบบสอบถามถึงสาเหตุและผลกระทบต่อคุณค่าของโครงการในด้านต่างๆ จากงานเปลี่ยนแปลงที่เกิดขึ้นทั้งหมด
โดยจากการวิเคราะห์กลุ่มปัจจัย พบว่าสาเหตุที่ทำให้เกิดงานเปลี่ยนแปลง จัดแบ่งกลุ่มปัจจัยได้จำนวน 7 กลุ่ม
โดยการตัดสินใจในการออกแบบของเจ้าของงานจะเป็นสาเหตุหลักของงานเปลี่ยนแปลงที่เกิดขึ้นในโครงการนี้
และได้วิเคราะห์คุณค่าที่เกิดจากงานเปลี่ยนแปลง
พบว่าไม่ว่าสาเหตุการเปลี่ยนแปลงจะเกิดจากปัจจัยใด
ก็สามารถสร้างโอกาสให้เกิดคุณค่าเพิ่มเติมกับโครงการได้
ไม่ว่าจะเป็นการลดต้นทุน การเพิ่มความปลอดภัยให้ผู้ใช้อาคาร
การคำนึงถึงความมีประสิทธิภาพในการบำรุงรักษา และความสอดคล้องกับกฎหมายมากยิ่งขึ้น
