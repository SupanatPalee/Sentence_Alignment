sentences
งานวิจัยนี้ทำการปรับปรุงผังแผนกตรวจโรคทั่วไปและแผนกกุมารเวชกรรมของโรงพยาบาลในจังหวัดมหาสารคาม
เพื่อลดระยะทางและลดเวลาของการเข้ารับบริการ
โดยการประยุกต์ใช้หลักการของการวางผังโรงงานอย่างมีระบบ (Systematic Layout Planning: SLP)
ในการปรับปรุงผังแล้วทำการจำลองสถานการณ์ด้วยโปรแกรม Arena
"จากนั้นทำการเปรียบเทียบผลของระยะทางในการเคลื่อนที่, เวลาในการเข้ารับบริการ, ขนาดพื้นที่, เวลาในการเคลื่อนย้ายโดยเฉลี่ย และเวลาเฉลี่ยในการใช้บริการของผังก่อนและหลังการปรับปรุง"
ผลการศึกษาพบว่า ผังหลังปรับปรุงสามารถลดระยะทางรวมในการเข้ารับบริการได้ 79.14 เมตร หรือคิดเป็นร้อยละ 16.7
ลดเวลาในการเข้ารับบริการโดยรวมลงได้ 0.98 นาที/คน หรือคิดเป็นร้อยละ 0.4
ลดการใช้พื้นที่โดยรวมลงได้ 45.18 ตารางเมตร หรือคิดเป็นร้อยละ 11.3
ลดเวลาในการเคลื่อนย้ายโดยเฉลี่ย 0.26 นาที/คน หรือคิดเป็นร้อยละ 17.8
และลดเวลาเฉลี่ยในการใช้บริการ 1.04 นาที/คน หรือคิดเป็นร้อยละ 5.6
