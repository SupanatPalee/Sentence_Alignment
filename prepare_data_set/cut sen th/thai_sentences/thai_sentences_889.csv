sentences
การจำกัดการเคลื่อนไหวของข้อมือภายใน 24 ชั่วโมงแรก หลังทำหัตถการใส่สายสวนหัวใจ   ผ่านทางหลอดเลือดแดงที่ข้อมือเป็นสิ่งสำคัญต่อการป้องกันภาวะแทรกซ้อนที่เกิดขึ้นได้
การศึกษาครั้งนี้มีวัตถุประสงค์
1) เพื่อพัฒนาอุปกรณ์พยุงข้อมือนาวีสำหรับใช้ในการประคองข้อมือผู้ป่วยหลังทำหัตถการใส่สายสวนหัวใจผ่านทางหลอดเลือดแดงที่ข้อมือ
และ 2) เพื่อประเมินประสิทธิภาพของอุปกรณ์พยุงข้อมือนาวี
การศึกษาครั้งนี้ใช้ระเบียบวิธีการวิจัยและพัฒนา ดังนี้
1) การวิเคราะห์สภาพปัญหาและความต้องการ
2) การพัฒนาอุปกรณ์พยุงข้อมือนาวี
และ 3) การทดลองใช้และประเมินประสิทธิภาพ
กลุ่มตัวอย่าง คือ พยาบาลวิชาชีพและผู้ป่วย หอผู้ป่วยวิกฤติโรคหัวใจ โรงพยาบาลสมเด็จพระปิ่นเกล้า ระหว่างเดือนกรกฎาคม 2562 - สิงหาคม 2563 จำนวน 20 คน
เก็บรวบรวมข้อมูล
โดยใช้แบบสอบถาม
วิเคราะห์ข้อมูลโดยใช้สถิติเชิงพรรณนา ผลการศึกษา
พบว่า
1) อุปกรณ์พยุงข้อมือนาวีที่พัฒนาขึ้นผลิตจากอะคริลิค
ลักษณะเป็นรูปสี่เหลี่ยมผืนผ้า
ด้านล่างรองด้วยแผ่นโฟม EVA
ขอบด้านข้างโค้ง มีตัวล็อคและสายรัดข้อมือบริเวณด้านบน 1 เส้น
"และด้านล่าง 1 เส้น มี 4 ขนาด ได้แก่ S, M, L และ XL"
และ
2)
อุปกรณ์พยุงข้อมือนาวีมีความเป็นไปได้ต่อการนำไปใช้ในการดูแลผู้ป่วย หลังทำหัตถการใส่สายสวนหัวใจผ่านทางหลอดเลือดแดงที่ข้อมือ ( =4.65 S.D.=0.43) พยาบาลและผู้ป่วยมีความพึงพอใจต่อการใช้อุปกรณ์พยุงข้อมือนาวีอยู่ในระดับมาก ( =4.51 S.D.=0.53 และ =4.48 S.D.=0.37 ตามลำดับ)
อุปกรณ์พยุงข้อมือนาวีเป็นนวัตกรรมทางการพยาบาล ที่มีประโยชน์ต่อการนำไปดูแลผู้ป่วยหลังทำหัตถการใส่สายสวนหัวใจผ่านทางหลอดเลือดแดงที่ข้อมือ
ทำให้ผู้ป่วยได้รับความปลอดภัยและสามารถป้องกันภาวะแทรกซ้อนที่เกิดขึ้นได้
