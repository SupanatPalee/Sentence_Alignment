sentences
เนื่องมาจากความก้าวหน้าทั้งทางด้านการคมนาคมขนส่งและทางด้านเทคโนโลยีการผลิต
ส่งผลให้มีสินค้าจำนวนมหาศาลให้ผู้บริโภคได้เลือกซื้อ
สินค้าอุปโภคและบริโภคเหล่านี้ ทั้งที่ผลิตในประเทศและนำเข้ามาจากต่างประเทศ
จำเป็นอย่างยิ่งที่จะต้องมีมาตรฐานควบคุม
เพื่อให้สินค้ามีคุณภาพที่ดี และปลอดภัยต่อผู้บริโภค
สำนักงานมาตรฐานผลิตภัณฑ์อุตสาหกรรม (สมอ.) ซึ่งเป็นหน่วยงานหลักในการดำเนินงานด้านการควบคุมคุณภาพของผลิตภัณฑ์ ได้กำหนดให้สินค้าเหล่านี้ต้องมีมาตรฐาน มอก. เป็นตัวรับรองคุณภาพ
กระบวนการหลักในการรับรองมาตรฐานแบ่งได้เป็น 1. การตรวจรับรองคุณภาพ และ 2. การตรวจติดตาม
กองตรวจการมาตรฐาน 5 เป็นหน่วยงานในสังกัดของ สมอ. ที่มีหน้าที่หลักในการตรวจติดตามผู้ได้รับใบอนุญาต มอก. ว่ายังคงรักษาระดับของคุณภาพเอาไว้ได้ตามที่กำหนดหรือไม่
โดยกองตรวจการนี้มีโรงงานในความรับผิดชอบจำนวน 192 โรงงานคิดเป็น 520 มอก. กระจายไปตามภาคต่างๆจำนวน 7 ภาค แยกย่อยออกได้เป็น 32 จังหวัด
วัตถุประสงค์ของงานวิจัยนี้เพื่อออกแบบกระบวนการวางแผนจัดตารางการตรวจติดตาม
โดยการวางแผนนี้จะต้องทำขึ้นในช่วงเดือนกันยายนของทุกปี
การจัดตารางจะต้องอยู่ภายใต้เงื่อนไขบังคับและเงื่อนไขอื่น ๆ จำนวนมาก
กระบวนการจัดตารางที่ออกแบบขึ้นมา ประกอบด้วยขั้นตอนหลักจำนวน 7 ขั้นตอน แยกได้เป็นขั้นตอนย่อยทั้งสิ้น 19 ขั้นตอนต่อเนื่องกันในลักษณะของ logical sequence
การทดลองนำกระบวนการที่ออกแบบไปใช้กับการวางแผนจริงแสดงให้เห็นว่า
สามารถช่วยลดเวลาในการวางแผนลงจาก 35 ชั่วโมงเหลือเพียง 14 ชั่วโมง
และยังช่วยให้ตารางการตรวจติดตามที่ได้
มีความสอดคล้องกับเงื่อนไขบังคับและเงื่อนไขอื่น ๆ ในทุกข้ออีกด้วย
