sentences
โพรงใต้ผิวทางคอนกรีตเป็นปัญหาสำคัญที่ส่งผลให้ถนนคอนกรีตเกิดความเสียหาย
การตรวจสอบโพรงดังกล่าวกระทำได้ค่อนข้างยากเนื่องจากอยู่ใต้ผิวทาง
จึงได้มีการพยายามหาวิธีที่เหมาะสมในการตรวจสอบโพรงเหล่านี้
ในงานวิจัยนี้ได้ทำการใช้วิธีการสำรวจหยั่งลึกด้วยสัญญาณเรดาร์ (GPR) มาใช้เพื่อตรวจสอบแบบจำลองโพรง
มีวัตถุประสงค์เพื่อประเมินความสามารถของวิธีนี้ในการตรวจงสอบโพรงใต้ถนน
ในการเก็บข้อมูลครั้งนี้ได้ใช้สายอากาศความถี่ 400 และ 900 MHz  ข้อมูล GPR ที่ได้นำมาประมวลผลซึ่งประกอบด้วย การขยายสัญญาณ การปรับตำแหน่งข้อมูล การกำจัดสัญญาณรบกวนพื้นหลัง และการกำจัดปลายหางของไฮเปอร์โบลาจากเหล็กเสริมรวมถึงการประมวลผลด้วยการแปลงแบบฮิลเบิร์ต (Hilbert transform)
ผลการศึกษาพบว่าข้อมูลจากสายอากาศความถี่ 900 MHz  เห็นรายละเอียดรูปร่างโพรงได้ชัดเจนกว่า
ในขณะที่สายอากาศความถี่ 400 MHz ให้ความลึกในการสำรวจมากกว่า
สำหรับข้อมูลแบบ 2 มิติเหมาะสำหรับการดูรูปร่างหน้าตัดขวางของโพรง
ในขณะที่ข้อมูลแบบ 3 มิติเหมาะสมสำหรับใช้ดูรูปร่างของโพรงเมื่อมองจากมุมมองด้านบน
เมื่อเปรียบเทียบข้อมูลแอมพลิจูดในโดเมนเวลากับแมกนิจูดจากการแปลงแบบฮิลเบิร์ต พบว่าข้อมูลแอมพลิจูดในโดเมนเวลาให้รายละเอียดของรูปร่างโพรงที่ชัดเจนกว่า
แต่ภาพจากการแปลงฮิลเบิร์ตบอกตำแหน่งได้ง่ายกว่า
