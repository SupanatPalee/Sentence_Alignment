sentences
บทความนี้มุ่งเน้นถึงแนวทางในการศึกษา ปรับปรุงและพัฒนาวัสดุที่มีความสามารถในการย่อยสลายได้ทางชีวภาพ
โดยการศึกษาจะมุ่งเน้นถึงกระบวนการฉีดขึ้นรูปแบบแทรกสิ่งทอ (Insert injection molding)
ซึ่งจะมีพอลิเมอร์หลอมเหลวเป็นเนื้อพอลิเมอร์หลัก
แล้วทำการแทรกผ้าไม่ถักไม่ทอเข้าไปภายในแม่พิมพ์ฉีด (Cavity)
จากนั้นจึงทำการฉีดขึ้นรูปเป็นพอลิเมอร์เชิงประกอบ
"ซึ่งพอลิเมอร์ที่นำมาใช้ในกระบวนการเป็นพอลิแลกติกแอซิด (Polylactic acid, PLA) ทั้งพอลิเมอร์หลักและผ้าไม่ถักไม่ทอ"
ซึ่งผ้าไม่ถักไม่ทอนี้จะถูกใช้เป็นตัวเสริมแรงในกระบวนการ
ชิ้นงานที่ได้จึงมีลักษณะเป็นพอลิเมอร์เชิงประกอบเสริมแรงด้วยผ้าไม่ถักไม่ทอ
โดยนำมาศึกษาสมบัติทางสัณฐานวิทยา สมบัติทางกล
พบว่าพอลิเมอร์ที่เสริมแรงด้วยผ้าไม่ถักไม่ทอ ที่สภาวะการเตรียมผ้าไม่ถักไม่ทอที่ความเร็วรอบในการอัดรีด 14 rpm
"แรงดันหัวพ่นเส้นใย20 psi มีสมบัติความแข็งแรงต่อแรงดึง ความแข็งแรงของการยึดติดแบบดึงลอก และความแข็งต่อแรงดัดแบบ 3 จุด ดีที่สุด คือ 53.53, 11.53, 50.89 MPa ตามลำดับ"
เมื่อเทียบกับพอลิแลกติกแอซิดที่ไม่มีการเสริมแรงด้วยผ้าไม่ถักไม่ทอ
