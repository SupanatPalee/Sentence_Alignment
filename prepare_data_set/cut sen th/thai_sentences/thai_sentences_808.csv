sentences
งานวิจัยนี้มีจุดประสงค์เพื่อพัฒนาตัวแบบการตัดสินใจเลือกกรณีศึกษาผู้ให้บริการแพ็คสินค้า
ประกอบไปด้วยหลักเกณฑ์ในการพิจารณาคัดเลือกผู้ให้บริการแพ็คสินค้า และวิธีการในการประเมินทางเลือกเพื่อคัดเลือกผู้ให้บริการที่เหมาะสมที่สุดเพียง 1 ราย จากจำนวนทั้งหมด 4 ราย
โดยประยุกต์ใช้ตัวแบบการคัดเลือกแบบหลายเงื่อนไข (Multiple Criteria Decision-Making) จำนวน 3 รูปแบบ คือ กระบวนการวิเคราะห์เชิงลำดับชั้น (AHP) กระบวนการวิเคราะห์เชิงลำดับชั้นแบบคลุมเครือ (Fuzzy AHP) ด้วยค่าเฉลี่ยเลขคณิต และด้วยค่าเฉลี่ยเรขาคณิต ตามลำดับ
เพื่อเปรียบเทียบผลการจัดลำดับความสำคัญ
และทดสอบความสอดคล้องกันของข้อมูล
ผลการวิจัยพบว่า
เมื่อพิจารณาค่าน้ำหนักของแต่ละเกณฑ์ที่ได้จากการวิเคราะห์ทั้ง 3 รูปแบบ มีค่าน้ำหนักที่ใกล้เคียงกันทั้ง 5 เกณฑ์
"โดยเกณฑ์ที่มีค่าน้ำหนักความสำคัญมากที่สุดคือ คุณภาพ (43.31%, 43.33%, 43.11%)"
"รองลงมาคือ การส่งมอบ (26.57%, 26.55%, 27.17%) ต้นทุน (19.09%, 19.27%, 19.34%)  ความน่าเชื่อถือ (7.61%, 7.65% , 7.00%) และการบริการ (3.41%, 3.43%, 3.18%) ตามลำดับ"
และผลวิเคราะห์การจัดลำดับความสำคัญของผู้ให้บริการแพ็คสินค้า พบว่า Supplier A เป็นผู้ให้บริการแพ็คสินค้าที่มีผลการคัดเลือกอันดับสูงที่สุดและสอดคล้องกันทั้ง 3 วิธี ซึ่งมีผลคะแนนจากผู้ประเมิน คนที่ 1 และคนที่ 2 ประมาณ 39% และ 40% ตามลำดับ
"โดยสามารถลดต้นทุนในปี 2563 ลงได้ประมาณ 2,785,357.05 บาท"
และสามารถลดกระบวนการทำงานและการติดต่อประสานงานระหว่างพนักงานของบริษัทกรณีศึกษาและผู้ให้บริการแพ็คสินค้าได้อีกด้วย
