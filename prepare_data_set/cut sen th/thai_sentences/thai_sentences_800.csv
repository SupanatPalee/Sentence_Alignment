sentences
งานวิจัยนี้เสนอวิธีการวางแผนการผลิตรายวันสำหรับเครื่องปั๊มขึ้นรูปชิ้นส่วนโครงรถยนต์
แบบจำลองกำหนดการทางคณิตศาสตร์แบบ 4 ลำดับขั้นถูกออกแบบให้ใช้สำหรับการกำหนดปริมาณการผลิต
ขั้นที่ 1 มีเป้าหมายเพื่อหาเวลาสายสูงสุดจากทุกกะทำงานให้มีค่าน้อยที่สุด
ขั้นที่ 2 เป็นการหาผลรวมเวลาสายแบบถ่วงน้ำหนักให้มีค่าน้อยที่สุด
ขั้นที่ 3 เป็นการหาเวลาผลิตเสร็จก่อนส่งมอบโดยเฉลี่ยให้มีค่ามากที่สุด
และขั้นสุดท้ายเป็นการกำหนดปริมาณการผลิตที่ทำให้ต้นทุนรวมจากการจัดเก็บชิ้นส่วนคงคลังและการปรับตั้งเครื่องจักรให้ต่ำที่สุด
ค่าตัวแปรตัดสินใจเกี่ยวกับการส่งมอบชิ้นส่วนถูกนำไปใช้ในการจัดตารางการผลิตของแต่ละกะทำงาน
ผลการทดสอบประสิทธิภาพของวิธีการที่เสนอจากปัญหาการวางแผนการผลิตจริง 20 วัน
พบว่าแบบจำลองกำหนดการทางคณิตศาสตร์สามารถหาผลลัพธ์ที่เหมาะสมที่สุดได้ทุกแบบจำลองของทุกปัญหา
ต้นทุนรวมจากการจัดเก็บชิ้นส่วนคงคลังและการปรับตั้งเครื่องจักรลดลงร้อยละ 1.58
เวลาผลิตเสร็จก่อนส่งมอบโดยเฉลี่ยของทุกกะทำงานและของสองกะทำงานแรกมีค่าไม่ต่ำกว่า 6 ชั่วโมง เป็นไปตามเกณฑ์ของโรงงานกรณีศึกษา
วิธีการที่เสนอใช้เวลาเฉลี่ยในการประมวลผลเพื่อสร้างแผนการผลิตรายวันได้ต่ำกว่า 1 นาที
เมื่อเทียบกับวิธีการเดิมที่ใช้เวลาเฉลี่ย 108 นาที
