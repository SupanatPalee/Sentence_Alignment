sentences
งานวิจัยนี้ได้นำเสนอการปรับปรุงประสิทธิภาพการทำงานของพนักงานสถานีงานทากาวกระจกหน้ารถยนต์ กรณีศึกษาโรงงานประกอบรถยนต์
โดยประยุกต์ใช้แผนภูมิคน-เครื่องจักร (Man-Machine Chart) ในการวิเคราะห์การปฏิบัติงาน
รวมถึงการใช้เทคนิคการตั้งคำถาม (5W1H) ร่วมกับหลักการลดความสูญเปล่า (ECRS)
เพื่อใช้แก้ไขปัญหาสัดส่วนเวลาการทำงานของพนักงาน ที่น้อยเมื่อเทียบกับเวลาว่าง (Idle Time) ที่เกิดขึ้น
หลังทำการปรับปรุงการทำงาน
สามารถลดจำนวนพนักงานจาก 3 คน เหลือเพียง 1 คน
โดยรอบเวลาการทำงาน (Cycle Time) ยังคงเท่าเดิม คือ 120 วินาทีต่อชิ้น
ประสิทธิภาพการทำงานของพนักงาน เดิมร้อยละ 58.33
หลังทำการปรับปรุงประสิทธิภาพการทำงานของพนักงานเพิ่มขึ้นเป็นร้อยละ 100
"สามารถลดต้นทุนด้านค่าแรงของพนักงานลงจากเดิม 54,000 บาทต่อเดือนต่อกะการทำงาน ลดลงเหลือ 18,000 บาทต่อเดือนต่อกะการทำงาน"
