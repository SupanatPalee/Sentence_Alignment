sentences
งานวิจัยนี้เป็นการศึกษาและวิเคราะห์ตำแหน่งจุดรวมพลในการหนีไฟในกรณีเกิดเพลิงไหม้
โดยใช้กระบวนการวิเคราะห์แบบหลายปัจจัยในการวิเคราะห์กรณีศึกษาของโรงงานอุตสาหกรรมผลิตเครื่องใช้ไฟฟ้าในบ้าน
ซึ่งประกอบไปด้วยทางเลือก 4 จุดรวมพล และอาคารหลักที่อาจเกิดเพลิงไหม้ 5 อาคาร
โดยเริ่มจากการวิเคราะห์ค่าน้ำหนักปัจจัยที่เกี่ยวข้องกับการเลือกจุดรวมพลหนีไฟจาก 7 ปัจจัย คือ 1) ระยะทางจากพื้นที่อาคารเพลิงไหม้ไปจุดรวมพล
2) ขนาดความจุของจุดรวมพล
3) ระยะห่างระหว่างจุดแหล่งสารไวไฟในโรงงานกับจุดรวมพล
4) ระยะห่างระหว่างทางออกไปนอกพื้นที่โรงงานกับจุดรวมพล
5) ความกว้างของถนนที่เข้าถึงจุดรวมพล
6) จำนวนเส้นทางการอพยพที่เชื่อมต่อกับจุดรวมพล
และ
7) ระยะห่างระหว่างห้องพยาบาลกับจุดรวมพล ด้วยเทคนิคค่าน้ำหนักขอมูลของเอนโทรปีซึ่งใช้ความเข้มข้นของข้อมูลในการวิเคราะห์หาค่าน้ำหนักโดยแปรผันตามข้อมูลที่ใช้
ซึ่งพบว่าปัจจัยหลักที่สำคัญที่สุดคือระยะห่างระหว่างทางออกไปนอกพื้นที่โรงงานกับจุดรวมพล
ส่วนปัจจัยที่สำคัญน้อยที่สุดคือความกว้างของถนนที่เข้าถึงจุดรวมพล โดยผลการวิเคราะห์จุดรวมพลทั้ง 4 จุดด้วยเทคนิคเรียงลำดับตามอุดมคติ พบว่าจุดรวมพลที่ 2 บริเวณพื้นที่โรงอาหารใกล้ป้อมยามของกรณีศึกษาเป็นจุดที่เหมาะสมที่สุด
ซึ่งผลจากงานวิจัยนี้สามารถนำไปประยุกต์ใช้กับการวางแผนการหนีไฟและวิเคราะห์ความเหมาะสมของจุดรวมพลในกรณีศึกษาของอาคาร และสถานที่อื่น ๆ ได้ต่อไป
