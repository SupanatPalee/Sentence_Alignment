sentences
งานวิจัยนี้มีวัตถุประสงค์เพื่อ ค้นหาระดับความพึงพอใจของลูกค้าที่มีผลต่อการใช้บริการคอนกรีตผสมเสร็จด้วยวิธีการทางสถิติ กรณีศึกษาห้างหุ้นส่วนจำกัด คอนกรีตผสมเสร็จแห่งหนึ่งในจังหวัดพิษณุโลก
สำหรับเครื่องมือที่ใช้ในการเก็บรวบรวมข้อมูลคือ แบบสอบถามที่ได้ทำการออกแบบและสร้างขึ้นมาโดยใช้มาตราวัดของลิเคิร์ท
กลุ่มตัวอย่างในการศึกษาวิจัยครั้งนี้เป็นลูกค้าจำนวน 120 รายที่ได้ทำการสั่งซื้อคอนกรีตผสมเสร็จในระหว่างเดือน มกราคม ถึง มิถุนายน พ.ศ. 2560
ซึ่งเป็นไปตามขนาดของกลุ่มตัวอย่างที่ยอมรับได้ในงานวิจัยนี้โดยคำนวณจากสูตรของ ทาโร่ ยามาเน่ ที่ระดับความเชื่อมั่น 95%
ข้อมูลทั้งหมดที่ได้เก็บรวมรวมมาจะถูกนำมาวิเคราะห์ผลทางสถิติเชิงพรรณนา
ผลการศึกษาวิจัยพบว่า ลูกค้ามีระดับความพึงพอใจด้านราคาคอนกรีตผสมเสร็จมากที่สุด
รองลงมาเป็นด้านผลิตภัณฑ์คอนกรีตผสมเสร็จ และด้านการสั่งซื้อหรือสั่งจองคอนกรีตผสมเสร็จตามลำดับ
ในขณะที่ด้านการจัดส่งคอนกรีต ลูกค้าจะมีระดับความพึงพอใจน้อยที่สุด
