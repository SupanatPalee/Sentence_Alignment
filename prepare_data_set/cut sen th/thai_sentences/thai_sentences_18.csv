sentences
งานวิจัยนี้เสนอกรอบการจัดลำดับความสำคัญ ของแนวทางการเอาชนะอุปสรรคการนำระบบการจัดการเอกสารอิเล็กทรอนิกส์ (Electronic Document Management Systems: EDMS) มาใช้ในองค์กร
โดยประยุกต์วิธีการการตัดสินใจแบบหลายหลักเกณฑ์
จากการทบทวนและสังเคราะห์วรรณกรรมที่เกี่ยวข้อง
สามารถระบุปัจจัยอุปสรรคการนำระบบ EDMS ได้จำนวน 12 ปัจจัย และ แนวทางเอาชนะอุปสรรค ได้จำนวน 10 ปัจจัย
งานวิจัยนี้ได้วิเคราะห์น้ำหนักของปัจจัยอุปสรรค ด้วยน้ำหนักประสม (combine weights)
โดยผสมผสานระหว่างน้ำหนักอัตวิสัย (subjective weights) และ น้ำหนักภววิสัย (objective weights) การคำนวณน้ำหนักอัตวิสัย
ประยุกต์ใช้วิธีการ “Decision making trial and evaluation laboratory (DEMATEL)”
ในขณะที่น้ำหนักภววิสัย คำนวณโดยการประยุกต์ใช้วิธี สัมประสิทธ์ความแปรผัน (Coefficient of Variation: COV)
จากนั้นประยุกต์ใช้วิธี “Technique for Order of Preference by Similarity to Ideal Solution (TOPSIS)” ในการจัดอันดับแนวทางการเอาชนะอุปสรรค
สุดท้ายทดสอบความน่าเชื่อถือ (reliability) ของกรอบงานวิจัยที่เสนอโดยการวิเคราะห์ความไว (sensitivity analysis)
งานวิจัยนี้ได้เก็บข้อมูลโดยใช้กรณีศึกษาของ มหาวิทยาลัยในกำกับของรัฐแห่งหนึ่ง
นอกจากนั้น องค์กรอื่น ๆ ที่มีแผนจะนำระบบ EDMS มาใช้ในองค์กร
สามารถประยุกต์ใช้กรอบงานวิจัยที่เสนอในการประเมินการจัดลำดับความสำคัญของแนวทางการเอาชนะอุปสรรค ได้เช่นกัน
