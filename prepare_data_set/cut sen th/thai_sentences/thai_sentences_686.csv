sentences
บทความนี้ได้ทำการวิเคราะห์เสถียรภาพของวงจรแปลงผันกำลังไฟฟ้าเมื่อต่อกับวงจรกรองสัญญาณรบกวนแม่เหล็กไฟฟ้าที่ใช้ในระบบผลิตพลังงานไฟฟ้าด้วยเซลล์แสงอาทิตย์
หลักการของการวิเคราะห์เสถียรภาพด้วยวิธีการเปรียบเทียบขนาดอิมพีแดนซ์จะถูกนำมาใช้เพื่อทำการศึกษาว่า ขนาดอินพุตอิมพีแดนซ์วงจรแปลงผันกำลังไฟฟ้าต้องมากกว่าขนาดเอาต์พุตอิมพีแดนซ์วงจรกรองสัญญาณรบกวนแม่เหล็กไฟฟ้าเท่าไหร่ที่ทำให้ระบบมีเสถียรภาพ
โดยทำการปรับเปลี่ยนค่าพารามิเตอร์ในวงจรกรองเพื่อให้ขนาดเอาต์พุตอิมพีแดนซ์เกิดการเปลี่ยนแปลง
นอกจากนั้นเพื่อตรวจสอบความถูกต้องของวิธีดังกล่าว แผนภาพโบเด แผนภาพไนควิสต์ แผนภาพโพล-ซีโร่ และการหารากจากสมการคุณลักษณะของระบบจากโพลของฟังก์ชันถ่ายโอนวงรอบปิด ได้ถูกนำมาใช้วิเคราะห์เสถียรภาพโดยนำผลที่ได้มาทำการเปรียบเทียบผลการจำลอง
จากผลการจำลองพบว่าขนาดที่แตกต่างกันจากการเปรียบเทียบขนาดอิมพีแดนซ์ที่น้อยที่สุดที่ยังคงทำให้ระบบนั้นมีเสถียรภาพคือ 10 dB
โดยที่มีขนาดแตกต่างกันเพียงแค่ช่วงหนึ่งของย่านความถี่ทั้งหมดเท่านั้น
