sentences
การพัฒนาโปรแกรมตรวจนับครุภัณฑ์ในรูปแบบโมบายแอพพลิเคชั่น ของระบบบริหารจัดการครุภัณฑ์ สำนักบริการเทคโนโลยีสารสนเทศ มหาวิทยาลัยเชียงใหม่ ในปี 2560
พบข้อจำกัดในการใช้งานโปรแกรมและการออกแบบที่ไม่ครอบคลุมการตรวจนับครุภัณฑ์
ทำให้เกิดความไม่สะดวกในการตรวจนับ
ผู้วิจัยได้ศึกษาปัญหาและหาแนวทางเพื่อปรับปรุงโปรแกรมโดยการนำเทคโนโลยี WebRTC มาประยุกต์ใช้งาน
โดยมีวัตถุประสงค์เพื่อพัฒนาโปรแกรมให้สามารถใช้งานง่าย
ช่วยลดค่าใช้จ่ายในการใช้ทรัพยากรสำนักงาน
ลดเวลาในการตรวจนับครุภัณฑ์
ลดภาระการทำงานของเจ้าหน้าที่งานพัสดุและกรรมการตรวจนับครุภัณฑ์
และเพื่อปรับปรุงกระบวนการตรวจนับครุภัณฑ์ของหน่วยงานให้มีประสิทธิภาพมากยิ่งขึ้น
การพัฒนาโปรแกรมอาศัยหลักการทำงานของเว็บแอพพลิเคชั่น ซึ่งพัฒนาด้วยภาษา PHP AngularJS JavaScript CSS และ HTML5
และใช้ระบบจัดการฐานข้อมูล MySQL
โปรแกรมที่พัฒนาขึ้นใหม่นี้สามารถเรียกใช้งานผ่านเว็บวิวบนสมาร์ทดีไวซ์
และสามารถใช้กล้องถ่ายรูปในสมาร์ทดีไวซ์อ่านบาร์โค้ดและถ่ายภาพเพื่อช่วยในการตรวจนับครุภัณฑ์ได้
โดยมีการประเมินความพึงพอใจของกรรมการตรวจนับครุภัณฑ์จำนวน 12 คน ต่อโปรแกรมที่นำเสนอ
"ผลการประเมินความพึงพอใจด้านการใช้งานโปรแกรม ด้านประสิทธิภาพในการใช้โปรแกรมในการตรวจนับครุภัณฑ์ และด้านการเปรียบเทียบระหว่างการตรวจนับด้วยโปรแกรมกับการตรวจนับด้วยการจดบันทึกลงกระดาษ พบว่าความพึงพอใจอยู่ในระดับมาก (  = 4.22, S.D.= 0.66)"
และการเปรียบเทียบในด้านประสิทธิภาพการใช้โปรแกรมในรูปแบบ WebRTC ของคณะกรรมการในปี 2563 กับการใช้โปรแกรมในรูปแบบโมบายแอพพลิเคชั่นของคณะกรรมการในปี 2560
ซึ่งมีกรรมการจำนวน 12 คนเท่ากัน
โดยใช้การทดสอบของฟิชเชอร์ที่ระดับนัยสำคัญทางสถิติ 0.05
ผลการทดสอบพบว่าโปรแกรมตรวจนับครุภัณฑ์ที่พัฒนาด้วยการประยุกต์ใช้เทคโนโลยี WebRTC
ช่วยให้การตรวจนับครุภัณฑ์มีประสิทธิภาพดีกว่าการใช้โปรแกรมตรวจนับครุภัณฑ์ที่พัฒนาในรูปแบบโมบายแอพพลิเคชั่น
