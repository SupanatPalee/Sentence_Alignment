sentences
การวิจัยนี้มีวัตถุประสงค์เพื่อศึกษาความเป็นไปได้ในการนำน้ำเสียที่เกิดจากกระบวนการผลิตและการอุปโภคภายในโรงงานและผ่านการบำบัดด้วยระบบบำบัดน้ำเสียแล้วไปรีไซเคิลเพื่อนำกลับมาใช้ใหม่ทดแทนการใช้น้ำประปา
โดยการศึกษาทางด้านเทคนิคของระบบผลิตน้ำรีไซเคิลจากน้ำเสียจะวิเคราะห์เปรียบเทียบคุณสมบัติของเยื่อกรองเมมเบรน 4 ประเภท ได้แก่ ไมโครฟิลเตรชั่น อัลตร้าฟิลเตรชั่น นาโนฟิลเตรชั่น และรีเวอร์สออสโมซิสเมมเบรน
เพื่อเลือกเยื่อกรองเมมเบรนที่เหมาะสมกับลักษณะน้ำเสียของโรงงาน
และนำทางเลือกที่มีความเป็นไปได้ทางด้านเทคนิคไปวิเคราะห์ทางด้านการเงินเพื่อพิจารณาตัดสินใจในการลงทุน
โดยผลการศึกษาทางด้านเทคนิค พบว่าระบบผลิตน้ำรีไซเคิลจากน้ำเสียควรจะประกอบด้วยหน่วยเยื่อกรอง 2 หน่วยหลัก คือ
"หน่วยผลิตน้ำสะอาดซึ่งมีไมโครฟิลเตรชั่นเมมเบรนเป็นหน่วยเยื่อกรองและหน่วยผลิตน้ำบริสุทธิ์ซึ่งมีรีเวอร์สออสโมซิสเมมเบรนเป็นหน่วยเยื่อกรอง การวิเคราะห์ทางด้านการเงิน ณ อัตราคิดลดร้อยละ 10 พบว่าโครงการมีมูลค่าปัจจุบันสุทธิเท่ากับ 1,007,668.46 บาท"
อัตราผลตอบแทนภายในของโครงการเท่ากับ 11.11% ซึ่งมากกว่าอัตราผลตอบแทนขั้นต่ำที่ยอมรับได้
อัตราส่วนผลตอบแทนต่อต้นทุนเท่ากับ 1.03
และมีระยะเวลาคืนทุนคิดลดเท่ากับ 13 ปี 2 เดือน
แสดงให้เห็นว่าโครงการมีความเป็นไปได้ในการลงทุน การวิเคราะห์ความอ่อนไหวโดยการเปลี่ยนแปลงปัจจัยต่างๆ ในช่วง ±25% มี 4 ปัจจัย คือ ต้นทุนการก่อสร้าง ผลตอบแทน ค่าใช้จ่ายในการดำเนินงานและอัตราส่วนคิดลด พบว่าการเปลี่ยนแปลงของปัจจัยที่มีผลกระทบทำให้โครงการไม่มีความเหมาะสมในการลงทุน คือ ต้นทุนการก่อสร้างเพิ่มขึ้นร้อยละ 10
ค่าใช้จ่ายในการดำเนินงานเพิ่มขึ้นร้อยละ 10
ผลตอบแทนลดลงร้อยละ 5 และอัตราคิดลดเพิ่มขึ้นร้อยละ 15
