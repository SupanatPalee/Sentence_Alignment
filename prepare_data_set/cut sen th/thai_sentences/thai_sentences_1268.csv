sentences
การศึกษานี้เกี่ยวกับการหาคุณสมบัติเชิงกลศาสตร์ของเกลือหินบดผสมกับแมกนีเซียมคลอไรด์
โดยใช้อัตราส่วน 5 เปอร์เซ็นต์โดยน้ำหนักและภายใต้การอัดตัวคายน้ำที่ระยะเวลาและความเค้นในระดับต่างกัน
เม็ดเกลือหินบดมีขนาด 0.075-4.76 มิลลิเมตร
ระยะเวลาในการอัดตัวอยู่ระหว่าง 7-90 วัน
การอัดตัวคายน้ำอยู่ภายใต้ความเค้นกดระหว่าง 2.5-10 เมกะปาสคาล
ผลการตรวจวัดระบุว่าความเครียดที่เกิดขึ้นระหว่างการอัดตัวเพิ่มขึ้นอย่างรวดเร็วในช่วง 7 วันแรกและมีแนวโน้มเข้าสู่ค่าคงที่หลังจาก 30 วัน
ความหนาแน่น กำลังกดสูงสุดและสัมประสิทธิ์ความยืดหยุ่นมีค่าเพิ่มขึ้นตามความเค้นและระยะเวลาการอัดตัว
แต่ค่าอัตราส่วนปัวซองลดลงอย่างช้า ๆ ตามระยะเวลา
กลไกหลักที่ทำให้เกลือหินบดมีความแข็งและความแกร่งเพิ่มขึ้นคือ การเปลี่ยนแปลงปริมาตรโดยรวมอันเนื่องมาจากการจัดเรียงตัว การแตกและการเชื่อมประสานระหว่างเม็ดเกลือหินบด
พลังงานความเครียดเฉลี่ยของตัวอย่างภายใต้การบดอัดถูกคำนวณขึ้นเพื่อใช้ในการคาดคะเนคุณสมบัติเชิงกลศาสตร์ของเกลือบดอัดที่ใช้เป็นวัสดุถมกลับในช่องเหมืองคาร์นัลไลต์
