sentences
การวิจัยครั้งนี้เป็นการวิจัยเชิงสำรวจ เรื่องศึกษาการเปรียบเทียบสมรรถนะของนักวิชาการเงินและบัญชีที่พึงประสงค์ในยุคดิจิทัลของวิทยาเขตกรุงเทพมหานคร วิทยาเขตปราจีนบุรี วิทยาเขตระยอง มหาวิทยาลัยเทคโนโลยีพระจอมเกล้าพระนครเหนือ
วัตถุประสงค์เพื่อศึกษาเปรียบเทียบสมรรถนะในการปฏิบัติงานของนักวิชาการเงินและบัญชีที่พึงประสงค์ในยุคดิจิทัล ระหว่างนักวิชาการเงินและบัญชี วิทยาเขตกรุงเทพมหานคร วิทยาเขตปราจีนบุรี และ วิทยาเขตระยองของมหาวิทยาลัยเทคโนโลยีพระจอมเกล้าพระนครเหนือ
ประชากรเป็นนักวิชาการเงินและบัญชี มหาวิทยาลัยเทคโนโลยีพระจอมเกล้าพระนครเหนือ จำนวน 110 คน
เครื่องมือที่ใช้ในการวิจัยครั้งนี้ คือ แบบสอบถาม
ผู้วิจัยสร้างแบบสอบถามจากแนวคิดทฤษฎีต่าง ๆ
ผลงานวิจัยที่เกี่ยวข้อง
และดัดแปลงจากแบบสอบถามที่มีผู้สร้างมาแล้วเป็นแนวทางความเที่ยงของแบบสอบถามซึ่งผ่านความเห็นจากผู้เชี่ยวชาญและการทดลองใช้ ได้ค่าความเชื่อมั่นเท่ากับ 0.89 วิเคราะห์ข้อมูลโดยการแจกแจงความถี่ ค่าร้อยละ ค่าเฉลี่ย ส่วนเบี่ยงเบนมาตรฐาน และ F-test
ผลการศึกษาพบว่า
1) นักวิชาการเงินและบัญชีที่พึงประสงค์ในยุคดิจิทัลมีสมรรถนะในการปฏิบัติงาน
โดยภาพรวม
"ซึ่งค่าเฉลี่ยเรียงจากมากไปน้อย พบว่า วิทยาเขตกรุงเทพมหานคร อยู่ในระดับดี ( = 3.63, = 0.524) วิทยาเขตปราจีนบุรี อยู่ในระดับปานกลาง ( = 3.23,  = 0.876) และวิทยาเขตระยอง อยู่ในระดับปานกลาง ( = 3.20,  = 1.098) ตามลำดับ"
2)
นักวิชาการเงินและบัญชีที่พึงประสงค์ในยุคดิจิทัลมีสมรรถนะในการปฏิบัติงานรายด้าน
พบว่า ด้านการออกแบบการใช้งาน ด้านทักษะการคิดและวิเคราะห์ด้านเทคโนโลยีสารสนเทศ ด้านความปลอดภัยของข้อมูล และด้านจรรยาบรรณวิชาชีพนักบัญชีไม่แตกต่างกัน
ในขณะที่ ด้านกระบวนการทำงานขององค์กร และด้านการปรับตัวในการทำงาน มีความแตกต่างกันอย่างมีนัยสำคัญทางสถิติที่ระดับ 0.05
3) นักวิชาการเงินและบัญชีที่พึงประสงค์ในยุคดิจิทัล
วิทยาเขตกรุงเทพมหานครมีสมรรถนะหลักเกี่ยวกับด้านกระบวนการทำงานขององค์กรดีกว่านักวิชาการเงินและบัญชีที่พึงประสงค์ในยุคดิจิทัล วิทยาเขตปราจีนบุรี
และ4) นักวิชาการเงินและบัญชีที่พึงประสงค์ในยุคดิจิทัล
วิทยาเขตปราจีนบุรี มีสมรรถนะส่วนบุคคลเกี่ยวกับด้านการปรับตัวในการทำงานดีกว่านักวิชาการเงินและบัญชีที่พึงประสงค์ในยุคดิจิทัล วิทยาเขตกรุงเทพมหานคร
