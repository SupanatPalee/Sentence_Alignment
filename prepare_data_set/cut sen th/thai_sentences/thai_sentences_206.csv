sentences
งานวิจัยนี้มีวัตถุประสงค์เพื่อพัฒนาสมบัติทางกลและทางกายภาพของถ่านอัดแท่งจากเมล็ดยางพาราโดยผสมกับกะลามะพร้าว
"ทำการแทนที่ผงถ่านเมล็ดยางพาราด้วยผงถ่านกะลามะพร้าวในอัตราส่วนร้อยละ 0, 25, 50, 75 และ 100 โดยน้ำหนักของผงถ่านเมล็ดยางพารา"
โดยใช้อัตราส่วนของผงถ่านเมล็ดยางพาราต่อแป้งมันสำปะหลังเท่ากับ 10 : 1
ทำการทดสอบกำลังรับแรงอัด ความหนาแน่น ความชื้น         ค่าความร้อน ระยะเวลาที่เผาไหม้จนมอดดับ การเกิดสะเก็ดไฟ และการเกิดควันของถ่านอัดแท่งจากเมล็ดยางพาราผสมกะลามะพร้าว ที่อายุ  7 วัน
จากผลการทดสอบพบว่าการเพิ่มปริมาณของผงถ่านกะลามะพร้าวจะทำให้ถ่านอัดแท่งจากเมล็ดยางพารามีค่ากำลังรับแรงอัด        ความหนาแน่น ค่าความร้อน และระยะเวลาที่เผาไหม้จนมอดดับมีค่าเพิ่มขึ้น
ในขณะที่ความชื้นจะมีค่าลดลง
ถ่านอัดแท่งจากเมล็ดยางพาราผสมกะลามะพร้าวทุกอัตราส่วนผสมไม่เกิดสะเก็ดไฟ ไม่เกิดควัน
และสามารถนำไปใช้งานได้เช่นเดียวกับถ่านอัดแท่งทางการค้าโดยผ่านเกณฑ์มาตรฐานผลิตภัณฑ์ชุมชนถ่านอัดแท่ง 238/2547 ที่กำหนดไว้
ซึ่งถือเป็นพลังงานทางเลือกที่เป็นมิตรต่อสิ่งแวดล้อมได้อีกด้วย
