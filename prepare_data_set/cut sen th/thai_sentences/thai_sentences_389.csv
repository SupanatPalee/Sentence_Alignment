sentences
บทความวิจัยนี้ มีวัตถุประสงค์เพื่อศึกษาห่วงโซ่ความเย็นของกระบวนการผลิตนมพาสเจอไรซ์และพัฒนาระบบตรวจสอบย้อนกลับ
สหกรณ์ตัวอย่างมีระบบการเก็บข้อมูลเป็นแบบเอกสาร
การค้นหาและการตรวจสอบเอกสารเกิดความล่าช้าเมื่อต้องตรวจสอบกรณีเจอนมพาสเจอไรซ์เสียที่ลูกค้านำมาส่งคืน
การดำเนินงานวิจัยเริ่มต้นด้วยการศึกษาห่วงโซ่ความเย็นและกระบวนการตรวจสอบย้อนกลับ
ตั้งแต่ฝ่ายการตลาด ฝ่ายคลังสินค้า ฝ่ายการผลิต ฝ่ายตรวจคุณภาพ และฝ่ายน้ำนมดิบ
รวบรวมข้อมูลเอกสารต่างๆ ของแต่ละฝ่าย
นำมาจัดรูปแบบข้อมูลในโปรแกรมเอ็กเซล
โดยเชื่อมโยงเลขที่เอกสารและวันที่ผลิต
ทำให้ข้อมูลเชื่อมโยงกันภายในสหกรณ์จนถึงลูกค้า
จากนั้นนำข้อมูลมาออกแบบและนำเสนอด้วยโปรแกรมพาวเวอร์ บีไอ
โดยหน้าแรกของโปรแกรมนำเสนอภาพรวมการตรวจสอบย้อนกลับ
หน้าที่สองและหน้าที่สามนำเสนอข้อมูลผลตรวจคุณภาพ
และหน้าสุดท้ายนำเสนอข้อมูลอุณหภูมิการผลิตนมพาสเจอไรซ์
ทดลองใช้งานและประเมินความพึงพอใจ
หลังการปรับปรุงพบว่าขั้นตอนการตรวจสอบย้อนกลับนมพาสเจอไรซ์จาก 15 ขั้นตอนลดเหลือ 10 ขั้นตอน
ฝ่ายคลังสินค้าและฝ่ายตรวจคุณภาพมีการลดการใช้เอกสารแทนที่ด้วยโปรแกรมพาวเวอร์ บีไอ
และประเมินความพึงพอใจในระบบตรวจสอบย้อนกลับนมพาสเจอไรซ์โดยใช้แบบสอบถามแบ่งเป็น 2 ด้านได้แก่ 1) ด้านระบบตรวจสอบย้อนกลับ และ 2) ด้านโปรแกรม
ผลประเมินความพึงพอใจทั้งสองด้านอยู่ในระดับมาก
