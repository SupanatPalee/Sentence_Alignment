sentences
งานวิจัยนี้มีวัตถุประสงค์เพื่อการศึกษาพฤติกรรมการเปลี่ยนรูปแบบคืบเมื่อได้รับภาระดัดของไม้ไผ่พันธุ์สีสุก
การทดสอบหาพฤติกรรมคืบของไม้ไผ่ทำโดยลักษณะวิธีการแบบคานปลายยื่น ภายใต้สภาวะความชื้นและอุณหภูมิคงที่
โดยให้ภาระกระทำกับชิ้นทดสอบไม้ไผ่ แตกต่างกัน 3 ขนาด ได้แก่ ภาระขนาด 10% 20% และ 30% ของภาระสูงสุดที่ชิ้นทดสอบสามารถรับได้
โดยมีการให้ภาระในแต่ละขนาดแก่ชิ้นทดสอบ 4 ชั่วโมง
ผลการทดสอบพบว่าเมื่อเริ่มให้ภาระแก่ชิ้นทดสอบ
ชิ้นทดสอบจะเกิดการเปลี่ยนรูปอย่างฉับพลัน
และจะเพิ่มขึ้นอย่างช้าๆ ตามระยะเวลาที่เพิ่มขึ้น จนมีค่าสูงสุดเมื่อสิ้นสุดช่วงเวลาให้ภาระ
นอกจากนี้ผลจากการเปรียบเทียบการเปลี่ยนรูประหว่างผลการทดลองและแบบจำลองพฤติกรรมการคืบของไบเลย์-นอร์ตัน มีความสอดคล้องกับผลการทดสอบเป็นอย่างดีโดยมีค่า R2 มากกว่า 0.994
