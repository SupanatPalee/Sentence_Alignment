sentences
ในงานวิจัยนี้ศึกษาลักษณะการถ่ายเทความร้อนบนพื้นผิวที่เจ็ทไหลปะทะในช่องการไหลภายใต้สภาวะหยุดนิ่งและหมุน
ในการศึกษากลุ่มอากาศเจ็ทไหลถูกส่งออกจากรูออริฟิสขนาดเส้นผ่านศูนย์กลาง Dj = 5 mm จำนวน 3 x 11 รู
มีรูปแบบการจัดเรียงกลุ่มเจ็ทเป็นแบบเรียงแถว (inline)
"โดยที่ระยะห่างระหว่างรูเจ็ท S/Dj = 4 และระยะพุ่งชนที่ L/Dj = 2, 4 และ 6"
"ในการทดลองกำหนดให้การไหลของเจ็ทมีเลขเรย์โนลดส์คงที่เท่ากับ 10,000 และความเร็วการหมุนของช่องการไหลที่ตัวเลขการหมุน Ro = 0.0 - 0.0066 (หรือความเร็วรอบเท่ากับ 400 รอบต่อนาที)"
ในการวัดการถ่ายเทความร้อนบนพื้นผิวที่เจ็ทพุ่งชนได้ใช้แผ่นเทอร์โมโครมิกลิกควิดคริสตัล (TLC)
วัดการกระจายอุณหภูมิและคำนวณสัมประสิทธิ์การพาความร้อน
จากผลการทดลองพบว่าภายใต้สภาวะการหมุนจะส่งผลต่อการถ่ายเทความร้อนบนพื้นผิวที่เจ็ทพุ่งชน
เนื่องจากผลกระทบของแรงเหวี่ยงหนีศูนย์และคอริออลิสต่อลำเจ็ทและกระแสไหลตัด
ทำให้ค่าเลขนัสเซลต์บนพื้นผิวเพิ่มขึ้น 6.43 % สำหรับกรณีช่องการไหลหมุนด้าน leading เมื่อเทียบกรณีช่องการไหลหมุนด้าน trailing
