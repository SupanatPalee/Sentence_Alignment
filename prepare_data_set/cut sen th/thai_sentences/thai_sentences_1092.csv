sentences
การพัฒนาเศรษฐกิจชีวภาพ เศรษฐกิจหมุนเวียน และเศรษฐกิจสีเขียว (Bio-Circular-Green Economy Model) เป็นวาระแห่งชาติที่จะพาไทยไปสู่เป้าหมายของการเป็นประเทศที่มีรายได้สูงและเป้าหมายการพัฒนาที่ยั่งยืน
หนึ่งในอุตสาหกรรมที่สำคัญที่จะนำพาประเทศไทยไปสู่เป้าหมายดังกล่าวคืออุตสาหกรรมเกษตรและอาหาร
ซึ่งเทคโนโลยีที่กำลังมีแนวโน้มที่ถูกนำมาใช้มากขึ้นอย่างต่อเนื่องคือการทำเกษตรแม่นยำ
การนำเอาระเบียบวิธีการต่าง ๆ มาใช้สำหรับการทำเกษตรไม่ว่าจะเป็นการใช้อินเตอร์เน็ตทุกสรรพสิ่ง คอมพิวเตอร์ช่วยงานวิศวกรรม การสำรวจข้อมูลระยะไกล อากาศยานไร้คนขับ เหมืองข้อมูล ปัญญาประดิษฐ์ การประมวลผลภาพ การโปรแกรม ฯลฯ
ซึ่งเทคโนโลยีต่าง ๆ เหล่านี้จะช่วยเพิ่มผลผลิตและลดต้นทุนในการทำการเกษตรของประเทศไทยทั้งในปัจจุบันและอนาคต
