sentences
พลังงานแสงอาทิตย์เป็นพลังงานหมุนเวียนใช้ได้ใหม่อยู่ตลอดที่สะอาดและปราศจากมลพิษ
ในประเทศไทยมีค่ารังสีอาทิตย์เฉลี่ยสูงและมีศักยภาพสามารถนำมาใช้ในการผลิตไฟฟ้าได้
ซึ่งปัจจุบันแนวโน้มการผลิตไฟฟ้าจากเซลล์แสงอาทิตย์ในประเทศไทยมีจำนวนสูงมากขึ้น
โดยเฉพาะพื้นที่ภาคตะวันออกเป็นพื้นที่อุตสาหกรรมที่สำคัญสำหรับโครงการพัฒนาระเบียงเศรษฐกิจภาคตะวันออก
ทำให้เกิดความต้องการการใช้พลังงานไฟฟ้ามากขึ้น
งานวิจัยนี้ได้จำลองแบบระบบผลิตไฟฟ้าจากเซลล์แสงอาทิตย์
โดยเลือกพื้นที่อ่างเก็บน้ำบางพระในจังหวัดชลบุรีเป็นพื้นที่จำลองสำหรับติดตั้งแผงผลิตไฟฟ้าแบบลอยน้ำ
ในการศึกษานี้กำหนดกำลังการผลิตติดตั้งของระบบผลิตไฟฟ้ามีขนาด 1 MW
โดยใช้พิกัดของอินเวอร์เตอร์เป็นข้อกำหนด
การจำลองใช้โปรแกรม PVSyst
จากนั้นนำผลจากการจำลองมาเปรียบเทียบวิเคราะห์ทางวิศวกรรมพลังงานไฟฟ้าที่ผลิตได้เข้าระบบและวิเคราะห์เชิงเศรษฐศาสตร์เพื่อพิจารณาความคุ้มค่าในการลงทุน
