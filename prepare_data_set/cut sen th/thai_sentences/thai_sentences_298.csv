sentences
คอนกรีตมวลเบาแบบเติมฟองอากาศเป็นคอนกรีตที่มีส่วนผสมของฟองอากาศ  ซึ่งเกิดจากการเติมโฟมเหลวที่กระจายตัวอย่างสม่ำเสมอในเนื้อคอนกรีตแทนการใช้หินหรือมวลรวมหยาบ
โดยคุณสมบัติพื้นฐานของคอนกรีตมวลเบาแบบเติมฟองอากาศ จะเปลี่ยนแปลงไปตามค่าความหนาแน่นหรือปริมาณฟองอากาศที่เติมเข้าไป
เมื่อคอนกรีตแข็งตัวจะเกิดรูพรุนมีลักษณะเป็นโพรงอากาศในเนื้อคอนกรีต
ซึ่งส่งผลต่อคุณสมบัติด้านกำลัง ความทนทาน และค่าการนำความร้อน
"งานวิจัยนี้นำเสนอผลของชนิดสารสร้างฟองโฟมที่มีต่อขนาดฟองอากาศในคอนกรีตมวลเบาแบบเติมฟองอากาศที่ความหนาแน่นเปียก 1,800 กิโลกรัมต่อลูกบาศก์เมตร"
อัตราส่วนทรายต่อซีเมนต์เท่ากับ 2:1
อัตราส่วนน้ำต่อซีเมนต์เท่ากับ 0.45
"โดยใช้สารสร้างฟองโฟม 3 ชนิด อัตราส่วนสารสร้างฟอง โฟมต่อน้ำเท่ากับ 1:20, 1:30 และ 1:40  และแรงดันขณะที่ฉีดฟองโฟมเท่ากับ 5.50 กิโลกรัมต่อตารางเซนติเมตรบ่มตัวอย่างในอากาศ 28 วัน พบว่าขนาดฟองอากาศเฉลี่ยอยู่ในช่วง 50-450 ไมโครเมตร โดยสาร A"
จะพบขนาดฟองอากาศระหว่าง 50 – 250 ไมโครเมตร สาร B ขนาดฟองอากาศอยู่ระหว่าง 50 – 450 ไมโครเมตร และสาร C ขนาดฟองอากาศระหว่าง 100 – 450 ไมโครเมตร
ถึงแม้ว่าสารแต่ละชนิดจะมีกระบวนการผลิตที่เหมือนกันแต่จะให้ขนาดฟองอากาศที่แตกต่างกัน ขึ้นอยู่กับประสิทธิภาพของสารสร้างฟองชนิดนั้นๆ
อีกทั้งการใช้อัตราส่วนสารสร้างฟองโฟมที่ต่างกันมีผลต่อขนาดฟองอากาศเฉลี่ยและการกระจายขนาดของฟองอากาศ
ซึ่งมีผลต่อกำลังรับแรงอัดในคอนกรีตมวลเบาแบบเติมฟองอากาศ
จึงควรมีการทดสอบหาสัดส่วนผสมก่อนที่นำไปใช้งานจริง
