sentences
งานวิจัยฉบับนี้มีวัตถุประสงค์เพื่อประยุกต์ใช้โปรแกรมจำลองสถานการณ์ Flexsim® ในการหาวิธีจัดลำดับการผลิตที่เหมาะสมที่สุดสำหรับโรงงานกรณีศึกษา
ผู้วิจัยได้ทำการสร้างแบบจำลองสถานการณ์กระบวนการผลิตของโรงงานกรณีศึกษา
เพื่อทดลองหาวิธีจัดลำดับการผลิตที่เหมาะสม
โดยการป้อนคำสั่งซื้อ 25 งาน จำนวนการผลิตรวม 520 ตัน เข้าไปในแบบจำลองสถานการณ์
"จากนั้นทดลองจัดลำดับการผลิตแบบ Earliest Due Date (EDD), Least Work Remaining (LWKR) และ Most Work Remaining (MWKR)"
โดยดำเนินการทดลองซ้ำวิธีละ 30 ครั้ง
การวิเคราะห์ผลการทดลอง พบว่า การจัดลำดับการผลิตแบบปัจจุบันของโรงงานกรณีศึกษา ใช้เวลาทั้งหมดในการดำเนินงาน 200.71 ชั่วโมง
และมีงานเสร็จล่าช้า 3 งาน
การจัดลำดับการผลิตแบบ EDD
ใช้เวลาทั้งหมดในการดำเนินงาน 170.58 ชั่วโมง และไม่มีงานเสร็จล่าช้า
การจัดลำดับการผลิตแบบ LWKR ใช้เวลาทั้งหมดในการดำเนินงาน 167.54 ชั่วโมง และไม่มีงานเสร็จล่าช้า
การจัดลำดับการผลิตแบบ MWKR ใช้เวลาทั้งหมดในการดำเนินงาน 171.73 ชั่วโมง และมีงานเสร็จล่าช้า 6 งาน
เมื่อพิจารณาจากผลการทดลองการจัดลำดับการผลิตแบบ LWKR
มีความเหมาะสมที่สุดโดยใช้เวลาทั้งหมดในการดำเนินงาน 167.54 ชั่วโมง สามารถลดเวลาการดำเนินงานลงได้ 19.8 % และไม่มีงานเสร็จล่าช้า
