sentences
การนั่งขัดสมาธิเป็นท่านั่งที่ใช้การเคลื่อนไหวร่างกายที่ซับซ้อนมากกว่าการนั่งท่าปกติบนเก้าอี้
ทำให้การลุกขึ้นหรือนั่งลงมีการทรงตัวที่ยากขึ้น
และต้องใช้พื้นที่ที่กว้างเพื่อการทรงตัว
ในสถานที่ขนาดเล็กมีพื้นที่จำกัดหรือมีกลุ่มคนจำนวนมาก
การลุก-นั่งท่าขัดสมาธิในที่แคบของผู้สูงอายุอาจทำให้เกิดอุบัติเหตุหกล้มหรือชนกระแทกกับสิ่งต่างๆ
ขนาดพื้นที่ลุก-นั่งท่าขัดสมาธิจึงจำเป็นต่อการกำหนดจำนวนคนให้เหมาะสมต่อสถานที่
จากการเก็บข้อมูลการเคลื่อนไหวแบบสามมิติของร่างกายผู้สูงอายุที่ยังแข็งแรง จำนวน 50 คน มีอายุเฉลี่ยคือ 66 ปี
ผลการหาพื้นที่ขั้นต่ำที่ครอบคลุมการลุก-นั่งของผู้สูงอายุ (วัดแบบพลวัต)  พบว่ามีความกว้างเท่ากับ 134.4 ซม. และความลึกเท่ากับ 131.5 ซม. ที่ค่าเปอร์เซ็นต์ไทล์ที่ 95
เมื่อเทียบกับพื้นที่ขณะนั่งนิ่งๆ (วัดแบบสถิต)  พบว่ามีความกว้างเป็น 2.2 เท่าและลึกเป็น1.7 เท่าของการวัดพื้นที่ขณะนั่งนิ่ง
ดังนั้นเพื่อให้ง่ายต่อการจดจำและนำไปใช้
ขนาดพื้นที่นั่งขัดสมาธิใน
พื้นที่สาธารณะที่ครอบคลุมทั้งเพศชายและหญิงควรอยู่ที่ 1.8 ตร.ม. (1.35×1.35 ม.)
