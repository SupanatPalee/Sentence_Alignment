sentences
งานวิจัยนี้มีวัตถุประสงค์เพื่อศึกษาวิเคราะห์ปริมาณ ลักษณะของน้ำเสียโรงอาหารกลางของมหาวิทยาลัย     ราชภัฏศรีสะเกษ (มรภ.ศรีสะเกษ)
และศึกษาแนวทางการจัดการน้ำเสียสำหรับโรงอาหารกลาง มรภ.ศรีสะเกษ
วิธีการศึกษาในงานวิจัยนี้คือศึกษาปริมาณน้ำเสียและลักษณะของน้ำเสียโรงอาหาร
โดยติดตามปริมาณน้ำเสีย
และเก็บตัวอย่างน้ำเสียก่อนและหลังผ่านระบบถังดักไขมัน
เพื่อวิเคราะห์ลักษณะน้ำเสียทางกายภาพและทางเคมี
พร้อมทั้งศึกษาคุณลักษณะที่เกี่ยวข้องกับการเกษตร
จาการศึกษาพบว่า ปริมาณน้ำเสียเฉลี่ยเท่ากับ 10.9±2.01 ลบ.ม./วัน และวันพุธมีปริมาณน้ำเสียสูงสุด (15.0±3.21 ลบ.ม./วัน)
เกิดจากมีจำนวนผู้ใช้บริการจำนวนมาก
การติดตามลักษณะน้ำเสียพบว่า
"น้ำเสียโรงอาหารมีค่าเกินมาตรฐาน คือ ค่าของแข็งละลายน้ำทั้งหมด (Total dissolved solids; TDS) ค่าของแข็งจมตัว (Settleable solid) ค่าของแข็งแขวนลอย (Suspended solids; SS) ปริมาณออกซิเจนที่จุลินทรีย์ใช้ในการย่อยสลายสารอินทรีย์ (Biochemical oxygen demand; BOD) และ น้ำมันและไขมัน (Fat, oil and grease)"
เนื่องจากโรงอาหารยังไม่มีระบบบำบัดน้ำเสีย
แต่มีระบบถังดักไขมันบำบัดน้ำเสียเบื้องต้นทำให้น้ำเสียยังไม่ผ่านการบำบัด
นอกจากนี้พบค่า N P และK เพียงพอต่อการทำเป็นปุ๋ยน้ำ
ดังนั้นงานวิจัยนี้จึงเสนอแนวทางการจัดการน้ำเสียที่เหมาะสมสำหรับน้ำเสียโรงอาหารกลางมรภ. ศรีสะเกษ 3 วิธีคือ
1) นำน้ำเสียไปใช้เป็นปุ๋ยชนิดน้ำ
2) พัฒนาระบบถังดักไขมันให้มีประสิทธิภาพสูงขึ้น
3) เพิ่มระบบบำบัดน้ำเสียขั้นที่สอง
ซึ่งแนวทางดังกล่าวสามารถนำไปพัฒนาระบบบำบัดน้ำเสียในโรงอาหารของหน่วยงานที่มีลักษณะน้ำเสียคล้ายกันได้
แต่อย่างไรก็ตามก่อนการประยุกต์แนวทางในการใช้งานจริง
ควรศึกษาประสิทธิภาพการใช้น้ำเสียเป็นปุ๋ย การพัฒนาระบบถังดักไขมัน และการทดสอบประสิทธิภาพระบบเอสบีอาร์
เพื่อทราบถึงวิธีการหรือปริมาณ ในการประยุกต์ใช้จริงต่อไปในอนาคต
