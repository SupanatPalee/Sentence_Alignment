sentences
งานวิจัยนี้ศึกษาสมรรถนะการทอริแฟคชั่นของเปลือกแมคคาเดเมียภายใต้สภาวะแก๊สไอเสียแห้ง
"ผลของอุณหภูมิทอริแฟคชั่นที่ 200, 250 และ 300 องศาเซลเซียส และระยะเวลา 30, 45 และ 60 นาที ต่อผลผลิตเชิงมวล, ความหนาแน่นเชิงพลังงาน ผลผลิตเชิงพลังงานและสมบัติความไม่ชอบน้ำได้ถูกนำเสนอในงานวิจัยนี้"
จากการศึกษาพบว่า การเพิ่มอุณหภูมิและระยะเวลาในการทอริแฟคชั่นส่งผลให้ปริมาณความชื้นและสารระเหยลดลง
ขณะที่คาร์บอนคงตัวและเถ้าสูงขึ้นภายใต้สภาวะแก๊สไอเสีย (ออกซิเจนร้อยละ 5 โดยปริมาตร)  เนื่องจากปฏิกิริยาออกซิเดชั่น
นอกจากนี้อุณหภูมิและระยะเวลาการทอริแฟคชั่นที่เพิ่มขึ้นส่งผลให้ผลผลิตเชิงมวลลดลง
ค่าความร้อนและผลผลิตเชิงพลังงานสูงขึ้นเมื่อเปรียบเทียบกับการทอริแฟคชั่นภายใต้สภาวะแก๊สเฉื่อย (แก๊สไนโตรเจน) เปลือกแมคคาเดเมียที่ผ่านการทอริแฟคชั่นโดยแก๊สไอเสียมีค่าความร้อนอยู่ระหว่าง 21.7-30.9 เมกะจูลต่อกิโลกรัม ซึ่งสูงกว่าเปลือกแมคคาเดเมียที่ผ่านการทอริแฟคชั่นโดยแก๊สไนโตรเจน (19.5-28.6  เมกะจูลต่อกิโลกรัม) ผลผลิตเชิงมวลและผลผลิตเชิงพลังงานจากการทอริแฟคชั่นโดยแก๊สไอเสียมีค่าอยู่ระหว่างร้อยละ 39-74 และร้อยละ 63.5-90.4 ตามลำดับ ความไม่ชอบน้ำของเชื้อเพลิงถูกวัดจากมุมสัมผัสระหว่างเชื้อเพลิงและหยดน้ำ
ซึ่งการทอริแฟคชั่นโดยแก๊สไอเสียมีมุมที่น้อยกว่าแก๊สไนโตรเจนเนื่องจากเกิดการออกซิเดชั่นของน้ำมันดินบนพื้นผิวของตัวถ่าน
การทอริแฟคชั่นที่เหมาะสมจากการศึกษานี้คือ 300 องศาเซลเซียส ระยะเวลา 45 นาที
โดยมีค่าความร้อนสูงสุดที่ 30.9 เมกะจูลต่อกิโลกรัม
การทอริแฟคชั่นโดยใช้แก๊สไอเสียในระดับอุตสาหกรรมเป็นแนวทางหนึ่งที่สามารถช่วยลดต้นทุนในการปรับสภาพเชื้อเพลิงได้
