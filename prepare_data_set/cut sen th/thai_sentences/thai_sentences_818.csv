sentences
การจัดซื้อวัสดุคงคลังของส่วนประกอบผลิตภัณฑ์ในอุตสาหกรรมปลาทูน่ากระป๋องมีการแยกซื้อหลายรายการเป็นอิสระต่อกัน
ส่งผลทำให้เกิดต้นทุนสูญเปล่า
รวมถึงมีปัญหาวัสดุเสื่อมสภาพ
ดังนั้นงานวิจัยนี้จึงได้พัฒนากลยุทธ์ของการจัดซื้อจัดหา และบริหารจัดการคงคลังสำหรับวัสดุของส่วนประกอบผลิตภัณฑ์หลายรายการจากซัพพลายเออร์เดียวกัน
เพื่อทำให้ต้นทุนวัสดุคงคลังต่ำสุด ด้วยการประยุกต์วิธี Applied EOQ ในการหาขนาดการสั่งซื้อที่ประหยัด 3 วิธี ได้แก่ การสั่งซื้อและส่งมอบวัสดุแต่ละรายการอย่างอิสระ การสั่งซื้อและส่งมอบวัสดุทุกรายการพร้อมกันทั้งหมด และการสั่งซื้อและส่งมอบวัสดุร่วมกันโดยมีการคัดเลือกกลุ่มย่อยวัสดุร่วมในการสั่งซื้อ
ผลจากการพัฒนาการจัดการวัสดุคงคลังกับวัสดุต้นแบบพบว่า วิธีการสั่งซื้อและการจัดส่งวัสดุด้วยการคัดเลือกกลุ่มย่อยร่วมกันในการสั่งซื้อ ทำให้เกิดต้นทุนวัสดุคงคลังต่ำสุด
สามารถลดต้นทุนวัสดุคงคลังได้ร้อยละ 30
