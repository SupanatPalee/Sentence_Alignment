sentences
การใช้บรรจุภัณฑ์ที่มีความสามารถในการยับยั้งเชื้อแบคทีเรีย เป็นแนวทางหนึ่งเพื่อรักษาคุณภาพและยืดอายุของผลิตภัณฑ์อาหาร
ในงานวิจัยนี้จึงมุ่งเน้นการศึกษาและพัฒนากระดาษออกฤทธิ์ทางชีวภาพที่เคลือบด้วยสารออกฤทธิ์ทางชีวภาพ
กล่าวคือ อนุภาคซิลเวอร์เหล็กออกไซด์ (Ag/Fe3O4) แป้งของเสียที่เป็นผลิตภัณฑ์พลอยได้ทางอุตสาหกรรม และกรดแทนนิกถูกนำมาใช้เป็นสารรีดิวซ์ทางธรรมชาติในการสังเคราะห์ Ag/Fe3O4
โดยในงานวิจัยนี้จะศึกษาผลของความเข้มข้นของกรดแทนนิกที่ร้อยละ 0-3 โดยมวลต่อปริมาตร
จากการศึกษาพบว่า การเพิ่มความเข้มข้นกรดแทนนิกในการเคลือบกระดาษ ส่งผลให้การต้านทานแรงดึง สมบัติการต้านทานน้ำของกระดาษ และความสามารถในการยับยั้งเชื้อแบคทีเรียได้ ได้แก่ เชื้อแบคทีเรียชนิด สแตฟิโลค็อกคัส ออเรียส (Staphylococcus aureus: S.aureus ) และเอชเชอริเชีย โคไล (Escherichia coli: E.coli) เพิ่มขึ้น การเคลือบกระดาษด้วย Ag/Fe3O4 ที่กรดแทนนิกที่ร้อยละ 3
โดยมวลต่อปริมาตร สามารถช่วยเก็บรักษาวิตามินซีในผลมะเขือเทศ และชะลอการสุกของผลมะเขือเทศได้
ดังนั้นบรรจุภัณฑ์ในงานวิจัยนี้จึงมีศักยภาพในการประยุกต์ใช้เป็นบรรจุภัณฑ์กระดาษออกฤทธิ์ทางชีวภาพสำหรับรักษาคุณภาพและยืดอายุอาหาร
