sentences
งานวิจัยนี้มีจุดประสงค์เพื่อออกแบบระบบการกระจายสินค้าภายใต้โซ่อุปทานความเย็น (Cold Chain) ที่เหมาะสมกับทุเรียนสดตัดแต่งพร้อมบริโภคจาก 3 จังหวัดชายแดนภาคใต้
โดยการเพิ่มความสามารถในการขนส่งทุเรียนไปยังภูมิภาคต่าง ๆ ของประเทศไทยภายใต้ต้นทุนที่แข่งขันได้
โดยนำทฤษฎีการวิเคราะห์ตัวแบบต้นทุนมาใช้ร่วมกับตัวแบบโปรแกรมเชิงเป้าหมาย
วิเคราะห์โดยให้ความสำคัญกับปัจจัยด้านต้นทุนที่ใช้ในการขนส่ง เวลาที่ใช้ในการขนส่ง และระยะทางที่ใช้ในการขนส่ง
ผลการวิจัยพบว่าสำหรับเส้นทางจากโรงงานแปรรูปจังหวัดยะลาไปยังศูนย์กระจายสินค้าภาคกลาง (จังหวัดกรุงเทพมหานคร) ศูนย์กระจายสินค้าภาคเหนือ (จังหวัดเชียงใหม่) และศูนย์กระจายสินค้าภาคตะวันออกเฉียงเหนือ (จังหวัดขอนแก่น)
ควรเลือกรูปแบบการขนส่งโดยใช้การขนส่งต่อเนื่องหลายรูปแบบ
เนื่องจากมีต้นทุนในการขนส่ง เวลาที่ใช้ในการขนส่ง และระยะทางในการขนส่งน้อยที่สุด
และสำหรับเส้นทางจากโรงงานแปรรูปจังหวัดยะลาไปยังศูนย์กระจายสินค้าภาคใต้ (จังหวัดสุราษฎร์ธานี) ควรเลือกรูปแบบการขนส่งโดยใช้รถขนส่งที่นำเทคโนโลยีน้ำผสมเกล็ดน้ำแข็งมาประยุกต์ใช้
เนื่องจากมีต้นทุนการขนส่งและระยะทางที่น้อยที่สุดแม้ว่าระยะเวลาในการขนส่งจะไม่น้อยที่สุดก็ตาม
แต่ระยะเวลาที่ต่างนั้นไม่ได้มีผลกับคุณภาพของทุเรียนตัดแต่งพร้อมบริโภคอย่างมีนัยสำคัญ
