sentences
งานวิจัยนี้มีวัตถุประสงค์ เพื่อหาแนวทางปรับปรุงการผลิตในขั้นตอนผลิตลวดตะแกรงวายเมทของโรงงานตัวอย่าง
จากการศึกษาและเก็บข้อมูลสภาพปัญหาของการผลิต พบว่า มีความสูญเปล่าเกิดขึ้น 2 ส่วน ได้แก่ 1.)ความสูญเปล่าที่เกิดจากของเสียในขั้นตอนการผลิต ได้แก่ 1.1)ปัญหาจากการตั้งเครื่อง
สาเหตุมาจากพนักงานขาดประสบการณ์และทักษะในการตั้งเครื่อง
1.2) ของเสียจากเศษวัตถุดิบหมดม้วน
สาเหตุเกิดจาก พนักงานไม่ได้ตรวจสอบการทำงานอย่างละเอียด
และ1.3) ลวดขวางชำรุด
สาเหตุมาจาก ยังไม่มีชั้นวางลวดขวาง
ดังนั้น ทีมผู้วิจัยจึงได้เสนอแนวทางการปรับปรุงในส่วนนี้
โดยนำหลักการ PDCA มาประยุกต์ใช้เพื่อวางแผนการปฏิบัติงานและจัดอบรมเพื่อเพิ่มทักษะการทำงานและการตั้งเครื่องให้กับพนักงาน ร่วมกับการใช้เอกสารตรวจสอบเครื่องจักรก่อนและหลังการทำงาน และออกแบบชั้นวางลวดขวางให้กับทางโรงงาน และสำหรับปัญหาความสูญเปล่าส่วนที่
2.) คือของเสียจากการจัดเก็บสินค้าสำเร็จรูป
โดยสาเหตุเนื่องมาจากทางโรงงานยังไม่มีการจัดเก็บสินค้าที่เป็นระบบ
ทำให้สินค้าเสื่อมสภาพและเป็นสนิม
ดังนั้นทางทีมผู้วิจัยจึงได้ออกแบบพื้นที่จัดเก็บสินค้าและนำหลักการ FIFO มาใช้สำหรับการเบิกจ่ายในคลังสินค้า
จากผลการวิจัย
พบว่า
จำนวนของเสียในขั้นตอนการผลิตเฉลี่ยก่อนปรับปรุง คิดเป็น 222.5 กก./เดือน และหลังการปรับปรุงมีจำนวนของเสียเฉลี่ยคิดเป็น 115.5 กก./เดือน
จำนวนของเสียเฉลี่ยลดลงได้ 107 กก. คิดเป็นร้อยละ 48.09
สำหรับปัญหาของเสียจากการจัดเก็บสินค้าสำเร็จรูป
หลังจากที่ได้นำหลักการ FIFO มาใช้
ทำให้โรงงานมีการจัดเก็บสินค้าสำเร็จรูปที่เป็นระบบมากขึ้น
และเป็นแนวทางในการลดปัญหาการเสื่อมสภาพของสินค้าสำเร็จรูปลงได้
