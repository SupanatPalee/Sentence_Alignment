sentences
บทความนี้นำเสนอการจำลองการควบคุมมอเตอร์เหนี่ยวนำ 2 เฟส แบบพารามิเตอร์ไม่สมมาตร
ด้วยวิธีควบคุมการกำหนดทิศทางและตำแหน่งโรเตอร์ฟลักซ์แบบทางอ้อม
มอเตอร์เหนี่ยวนำ 2 เฟสที่ใช้ในการจำลองนี้ดัดแปลงจากมอเตอร์เหนี่ยวนำ 1 เฟส ชนิดคาปาซิเตอร์สตาร์ทและรันมอเตอร์
ขนาดพิกัดกำลัง 1 แรงม้า 4 ขั้วแม่เหล็ก 220 โวลต์ กระแส 5.2 แอมป์ ความเร็ว 1430 รอบต่อนาที
โดยนำเสนอการคำนวณค่าพารามิเตอร์ต่างๆที่ใช้ในการควบคุมโรเตอร์ฟลักซ์แบบทางอ้อมเช่นการคำนวณตำแหน่งโรเตอร์ฟลักซ์เวกเตอร์ ความเร็วสลิป และการคำนวณกระแสสร้างฟลักซ์ และแรงบิดแม่เหล็กในกรอบอ้างอิงแกนหมุน อินเวอร์เตอร์ 2 เฟสจ่ายแรงดัน 3 กิ่ง ที่นำเสนอใช้เทคนิคควบคุมกระแสแบบแถบฮีสเตอร์รีซีสคงที่
ผลการจำลองการควบคุมมอเตอร์เหนี่ยวนำ 2 เฟสนี้เน้นการแสดงสมรรถนะของการตอบสนองในสภาวะพลวัตและในสภาวะคงตัวในขณะที่มีการเปลี่ยนแปลงแรงบิดโหลด
ซึ่งผลการจำลองแสดงให้เห็นว่าการควบคุมมอเตอร์เหนี่ยวนำ 2 เฟสแบบพารามิเตอร์ไม่สมมาตรนี้ให้ผลของสมรรถนะการตอบสนองที่ดี
