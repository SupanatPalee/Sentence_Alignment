sentences
งานวิจัยนี้ได้ทำการศึกษาและหาแนวทางการเพิ่มประสิทธิภาพของเครื่องจักร จำนวน 2 ชนิด
โดยการนำแผนการบำรุงรักษาเชิงป้องกันนำมาใช้จริงในการปฏิบัติงาน มีเป้าหมายเพื่อให้เครื่องจักรมีค่าประสิทธิผลโดยรวมมากกว่า 75%
กรณีศึกษา สหกรณ์การเลี้ยงปศุสัตว์ กรป. กลาง โพนยางคำ จำกัด
จากการสำรวจและเก็บข้อมูลการใช้งานเครื่องจักรของสหกรณ์ฯ ก่อนการดำเนินการทำวิจัยพบว่า ทางสหกรณ์ฯ นั้นยังไม่ได้กำหนดแผนการซ่อมบำรุงเครื่องจักร
จะทำการซ่อมบำรุงหลังจากเครื่องจักรมีเหตุขัดข้องแล้วเท่านั้น
ข้อมูลก่อนการนำแผนการบำรุงรักษาเชิงป้องกันมาใช้งาน พบว่ามีเหตุขัดข้องเฉลี่ยของปืนทำสลบอยู่ที่ 9 ครั้งต่อเดือน เลื่อยผ่าซากอยู่ที่ 12 ครั้งต่อเดือน
ระยะเวลาเฉลี่ยระหว่างเกิดเหตุขัดข้อง(MTBF) ของปืนทำสลบอยู่ที่ 6.46 ชั่วโมง เลื่อยผ่าซากเท่ากับ 4.76 ชั่วโมง
สมรรถนะความพร้อมใช้งานของปืนทำสลบอยู่ที่ 93.97% เลื่อยผ่าซากเท่ากับ 92.83%
ประสิทธิผลโดยรวม(OEE) ของปืนทำสลบอยู่ที่ 73.20% เลื่อยผ่าซากอยู่ที่ 66.42% ภายหลังการนำแผนการซ่อมบำรุงเชิงป้องกันมาใช้งาน
พบว่าจำนวนเหตุขัดข้องลดลง
ทำให้ระยะห่างในการเกิดเหตุขัดข้องเพิ่มขึ้น
โดยระยะเวลาเฉลี่ยระหว่างการเกิดเหตุขัดข้อง(MTBF) ของปืนทำสลบอยู่ที่ 9.69 ชั่วโมง เลื่อยผ่าซากเท่ากับ 8.18 ชั่วโมง
เวลารวมเฉลี่ยในการเกิดเหตุขัดข้องของปืนทำสลบ 3.15 ชั่วโมงต่อเดือน เลื่อยผ่าซากเท่ากับ 3.77 ชั่วโมงต่อเดือนและอัตราความพร้อมใช้งานของปืนทำสลบอยู่ที่ 94.72 % (เพิ่มขึ้น 0.75%) เลื่อยผ่าซากเท่ากับ 93.69 % (เพิ่มขึ้น 0.86%)
ประสิทธิผลโดยรวมของปืนทำสลบอยู่ที่ 77.14% (เพิ่มขึ้น 3.94%) เลื่อยผ่าซากเท่ากับ 77.14% (เพิ่มขึ้น 10.72%) ตามลำดับ
