sentences
การพัฒนาบรรจุภัณฑ์กล้วยแปรรูป ตำบลหนองตูม อำเภอกงไกรลาศ จังหวัดสุโขทัย มีวัตถุประสงค์ คือ
1) เพื่อการศึกษารูปแบบบรรจุภัณฑ์กล้วยแปรรูป
2) เพื่อพัฒนาแบบบรรจุภัณฑ์กล้วยแปรรูป
3) เพื่อประเมินความพึงพอใจของกลุ่มผู้บริโภคในการพัฒนาบรรจุภัณฑ์กล้วยแปรรูป
วิธีวิจัยประกอบด้วยขั้นตอนแรก คือการสืบค้นและรวบรวมข้อมูลจากแหล่งชุมชน
เพื่อทราบปัญหาและความต้องการ โดยการสัมภาษณ์จากนั้นกำหนดแนวคิดในการทำแบบร่างบรรจุภัณฑ์และดำเนินการออกแบบ
โดยใช้แนวคิดจากการตัดทอนจากรูปทรงของกล้วยโดยผลิตภัณฑ์มี 4 ประเภท คือกล้วยอบเนย กล้วยปาปริก้า กล้วยม้วน กล้วยเบรกแตก
เนื่องจากเป็นผลิตภัณฑ์ที่ขายดีที่สุด
ดังนั้นจึงเข้าสู่กระบวนการออกแบบโดยใช้แนวคิดจากการใช้ส่วนต่างๆ ของกล้วยในการออกแบบ
และทำการสร้างแบบประเมินผู้เชี่ยวชาญด้านการออกแบบจำนวน 3 ท่าน
ทำการประเมินเพื่อให้ได้แนวทางและรูปแบบในการพัฒนาต้นแบบบรรจุภัณฑ์
เพื่อประเมินความพึงพอใจของการพัฒนาบรรจุภัณฑ์กล้วยแปรรูป คือ รูปแบบที่ใช้ลายเส้นจากใบตองและลูกกล้วยในการจัดองค์ประกอบของตัวบรรจุภัณฑ์
สามารถสร้างเป็นบรรจุภัณฑ์ต้นแบบกล้วยแปรรูปในด้านการป้องกันและรักษาคุณภาพของผลิตภัณฑ์ ด้านการใช้สอย ด้านความสวยงาม และด้านการส่งเสริมการขาย
โดยคำนึงถึงตัวผลิตภัณฑ์และบรรจุภัณฑ์เพื่อให้สื่อถึงตัวผลิตภัณฑ์ได้ง่ายและเป็นเอกลักษณ์ให้กับผลิตภัณฑ์
