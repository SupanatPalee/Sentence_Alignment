sentences
บทความนี้นำเสนอแบบจำลองสำหรับทำนายความสัมพันธ์ระหว่างน้ำหนักบรรทุกและการเสียรูปของเสาสั้นเหล็กหุ้มด้วยคอนกรีตภายใต้แรงอัดกระทำตรงศูนย์
โดยแบบจำลองนี้พิจารณาผลกระทบของการถูกโอบรัดของคอนกรีตจากเหล็กรูปพรรณและเหล็กปลอก การลดกำลังแผ่นเอวของเหล็กรูปพรรณจากแรงดันทางด้านข้างของคอนกรีต และการลดกำลังของเหล็กเสริมทางยาวเนื่องจากการโก่งเดาะ
และสามารถใช้ได้กับเสาสั้นเหล็กหุ้มด้วยคอนกรีตที่ใช้หน้าตัดเหล็กรูปพรรณที่สมมาตรสองแกนทุกรูปแบบ
หลังจากทำการตรวจสอบความถูกต้องของแบบจำลองกับผลทดสอบในอดีต
แบบจำลองได้ถูกใช้เพื่อศึกษาผลกระทบของตัวแปรออกแบบต่อกำลังรับแรงอัดและดัชนีความเหนียวของเสาวัสดุผสม
นอกจากนั้น บทความนี้ยังได้นำเสนอสมการอย่างง่ายเพื่อทำนายกำลังรับแรงอัดของเสาสั้นเหล็กหุ้มด้วยคอนกรีต
