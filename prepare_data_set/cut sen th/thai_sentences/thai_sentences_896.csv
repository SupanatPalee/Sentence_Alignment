sentences
บทความวิจัยนี้นำเสนอผลการคัดเลือกสหสัมพันธ์ที่เหมาะสม
สำหรับการทำนายค่าความร้อนสูงโดยใช้ข้อมูลองค์ประกอบ โดยประมาณของชีวมวลสองชนิดซึ่งเป็นชีวมวลคงเหลือ จากพืชเศรษฐกิจในพื้นที่จังหวัดเชียงราย ได้แก่ เปลือกโกโก้และซังข้าวโพด และถ่านชีวภาพจากชีวมวลทั้งสองซึ่งผลิตจากกระบวนการทอริแฟกชั่น
โดยใช้สหสัมพันธ์สองกลุ่ม คือ สหสัมพันธ์สำหรับการคำนวณค่าความร้อนสูงจากการวิเคราะห์องค์ประกอบ โดยประมาณและสหสัมพันธ์สำหรับการคำนวณค่าความร้อนสูงจากการวิเคราะห์องค์ประกอบแบบแยกธาตุจำนวน 31 สหสัมพันธ์
มาคำนวณเปรียบเทียบกับชีวมวลและถ่านชีวภาพตัวอย่าง
โดยพบว่า สหสัมพันธ์ในกลุ่มสหสัมพันธ์สำหรับการคำนวณค่าความร้อนสูงจากการวิเคราะห์องค์ประกอบโดยประมาณ PC15 มีความแม่นยำสูงสุดที่ค่าความคลาดเคลื่อนสัมบูรณ์เฉลี่ย MAE = 4.69%
จึงเป็นสหสัมพันธ์ที่เหมาะสมสำหรับการทำนายค่าความร้อนสูงของชีวมวล และถ่านชีวภาพจากชีวมวลที่ทำการศึกษาตามเกณฑ์การคัดเลือกที่ได้นำเสนอไว้
