sentences
ถนนคอนกรีตสามารถรองรับปริมาณจราจรได้สูงและมีอายุการใช้งานยาวนาน
อย่างไรก็ตาม ถนนคอนกรีตมีค่าใช้จ่ายในการก่อสร้างค่อนข้างสูง
ดังนั้น การออกแบบจึงต้องมีความละเอียดและถูกต้อง
แต่เนื่องจากวิธีการออกแบบถนนคอนกรีตพัฒนาขึ้นมาเป็นเวลานาน
ดังนั้น วิธีการออกแบบจึงใช้การอ่านค่าจากกราฟการออกแบบในการคำนวณ
ซึ่งการนำค่าประมาณจากกราฟการออกแบบไปใช้ในการคำนวณอาจมีความผิดพลาดได้
การศึกษานี้มีวัตถุประสงค์เพื่อพัฒนาโปรแกรมสำหรับออกแบบผิวทางคอนกรีตด้วยภาษาไพทอน
โดยพัฒนาส่วนติดต่อกับผู้ใช้ด้วยกราฟฟิกทำให้ง่ายต่อการใช้งาน
นอกจากนี้ยังใช้การหาค่าจากสมการแทนการอ่านค่าจากกราฟการออกแบบทำให้ได้ผลการคำนวณที่แม่นยำกว่า
ผลการทดสอบการใช้งานของโปรแกรมเมื่อเปรียบเทียบกับผลที่ได้จากการประมาณค่าจากกราฟการออกแบบ
พบว่าผลการวิเคราะห์เที่ยวที่ยอมให้เนื่องจากความล้ามีค่าเฉลี่ยเปอร์เซ็นต์ของความคลาดเคลื่อนสัมบูรณ์เท่ากับ 3.62
ส่วนการวิเคราะห์การสึกกร่อนมีค่าเท่ากับ 1.24
ผลดังกล่าวแสดงให้เห็นว่าการออกแบบด้วยโปรแกรมจะให้ผลการวิเคราะห์ที่แม่นยำกว่าการประมาณค่าจากกราฟการออกแบบ
