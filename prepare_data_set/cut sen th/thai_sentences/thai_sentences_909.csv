sentences
พระอุโบสถวิหารวัดพระแก้ว และพระอุโบสถวิหารวัดพระสิงห์ จังหวัดเชียงราย เป็นอาคารที่มีความสำคัญทางประวัติศาสตร์คู่เมืองเชียงราย และอาณาจักรล้านนามาแต่เดิม
วัดพระแก้วเป็นวัดที่เคยเป็นที่ประดิษฐานพระแก้วมรกต หรือ พระพุทธมหามณีรัตนปฏิมากร
ส่วนวัดพระสิงห์เป็นวัดที่มีชื่อเหมือนวัดพระสิงห์ที่จังหวัดเชียงใหม่
ซึ่งเป็นความนิยมตั้งชื่อวัดสำคัญให้เหมือนกับวัดสำคัญในศูนย์กลางล้านนาเชียงใหม่
การวางผังของพระอุโบสถวิหารเป็นรูปสี่เหลี่ยมผืนผ้า ทางทิศตะวันออก-ตะวันตก ซึ่งพบเห็นได้โดยทั่วไปในพื้นที่วัฒนธรรมลุ่มน้ำอิงและลุ่มน้ำกก
ความสำคัญของพระอุโบสถวิหารวัดพระแก้วกับวัดพระสิงห์ คือการบูรณปฏิสังขรณ์ที่ยังคงรูปแบบเดิมด้วยโครงสร้าง และการก่อสร้างคอนกรีตเสริมเหล็ก (เทคนิคการก่อสร้างสมัยใหม่ พ.ศ. 2443) ซึ่งเป็นการก่อสร้างที่ห่างกันเพียง 7 วัน
ทำให้มีนักวิชาการในท้องถิ่นสัณนิฐานว่าสร้างโดยช่างชุดเดียวกัน
การศึกษาโครงสร้าง และสถาปัตยกรรม พบว่าพระอุโบสถวิหารทั้งสองหลังมีความเหมือนกันด้านคติการวางผังอาคาร และองค์ประกอบทางสถาปัตยกรรมพระอุโบสถวิหารล้านนา
แต่ก็มีความแตกต่างกันทางด้านเทคนิคงานก่อสร้าง และรูปแบบการตกแต่งทางสถาปัตยกรรม
