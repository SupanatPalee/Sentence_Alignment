sentences
การพัฒนาเมืองหรือพื้นที่เศรษฐกิจบริเวณกว้างย่อมก่อให้เกิดการเพิ่มขึ้นของจำนวนยานพาหนะ
โดยเฉพาะอย่างยิ่งการเข้า - ออกพื้นที่ ซึ่งเป็นปัญหาที่สำคัญมากประการหนึ่งที่จะส่งผลกระทบต่อการพัฒนาเมืองและแหล่งเศรษฐกิจ
รวมไปถึงการสัญจรบนท้องถนนที่มากขึ้นก่อให้เกิดปัญหาจราจรติดขัด
การจัดการระบบสัญญาณไฟจราจรเป็นแนวทางแก้ไขปัญหาที่ได้รับความนิยมมาก ที่จะช่วยลดความล่าช้าเฉลี่ยของยวดยานและความน่าจะเป็นของการเกิดอุบัติเหตุให้น้อยลง
ในงานวิจัยนี้ได้มีการศึกษาระบบการประสานงานสัญญาณไฟจราจรเพื่อปรับปรุงสภาพการจราจรและลดจำนวนจุดตัดบนถนนสายหลัก บริเวณพื้นที่ที่มีการพัฒนาเศรษฐกิจ (ห้างสรรพสินค้า) บนถนนพระราชดำริ ช่วงระหว่างแยกถนนพระราชดำริ – ถนนเพชรอุทัย – ทางด่วนศรีรัช ไปจนถึงแยกโรงพยาบาลปิยะเวท
โดยใช้โปรแกรมจำลองสภาพจราจรในระดับมหภาค Synchro ซึ่งเป็นซอฟต์แวร์ในการจำลองการประสานสัญญาณไฟ
โดยนำข้อมูลที่ได้จากการสำรวจในปัจจุบันมาวิเคราะห์และเปรียบเทียบระหว่างก่อนและหลังการปรับปรุงโดยใช้เทคนิคและตัวแปรต่าง ๆ ในการประเมิน
ผลจากการศึกษาครั้งนี้แสดงให้เห็นว่าการประสานสัญญาณไฟนั้นเป็นแนวทางในการลดความล่าช้าและเพิ่มประสิทธิภาพการเข้าถึงพื้นที่เศรษฐกิจ
ช่วยปรับปรุงสภาพการจราจรและลดจุดตัดบนทางเดินรถสายหลัก
