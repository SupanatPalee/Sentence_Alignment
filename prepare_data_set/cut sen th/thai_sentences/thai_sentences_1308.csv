sentences
งานวิจัยนี้ศึกษาสมบัติทางกลและสมบัติด้านการนำความร้อนของอิฐบล็อกประสานผสมเถ้าชีวมวล
โดยใช้อัตราส่วนปูนซีเมนต์ต่อดินทรายต่อดินลูกรังเท่ากับ 1:5.8:1.6
"ทำการแทนที่ดินทรายด้วยเถ้าชีวมวลในอัตราส่วนร้อยละ 0, 20, 40 และ 60"
โดยน้ำหนักของดินทราย ทำการทดสอบกำลังรับแรงอัด หน่วยน้ำหนัก การดูดกลืนน้ำ และการนำความร้อนของอิฐบล็อกประสานผสมเถ้าชีวมวล ที่อายุ 28 วัน
จากผลการทดสอบพบว่าการเพิ่มปริมาณของเถ้าชีวมวลจะทำให้อิฐบล็อกประสานมีค่ากำลังรับแรงอัด หน่วยน้ำหนักและค่าการนำความร้อนลดลง
ส่วนค่าการดูดกลืนน้ำจะมีค่าเพิ่มขึ้น
อิฐบล็อกประสานผสมเถ้าชีวมวลทุกอัตราส่วนผสมสามารถนำไปใช้งานได้เช่นเดียวกับอิฐบล็อกประสานทางการค้าโดยผ่านเกณฑ์มาตรฐานผลิตภัณฑ์ชุมชนอิฐบล็อกประสานชนิดไม่รับน้ำหนัก ตามมาตรฐานผลิตภัณฑ์ชุมชนอิฐบล็อกประสาน 602/2547
นอกจากนี้ อิฐบล็อกประสานที่สังเคราะห์ขึ้นมีค่าการนำความร้อนต่ำซึ่งเหมาะสมที่จะนำไปใช้เป็นผนังกันความร้อนในตัวอาคารได้
