sentences
งานวิจัยนี้มุ่งศึกษาผลกระทบของตะกรันเตาถลุงเหล็กบดและผงหินปูนต่อปริมาณคลอไรด์วิกฤตของคอนกรีต
ระยะเวลาการเริ่มเกิดสนิมของเหล็กเสริมและกำลังอัดของคอนกรีตที่ผสมตะกรันเตาถลุงเหล็กบดและผงหินปูน
โดยใช้ตะกรันเตาถลุงเหล็กบดแทนที่วัสดุประสานร้อยละ 30 40 50 และ 70
ใช้ผงหินปูนแทนที่วัสดุประสานร้อยละ 5 10 และ 15
และใช้อัตราส่วนน้ำต่อวัสดุประสาน 0.50 และระยะหุ้มเหล็กเสริม 2 เซนติเมตร
ผลการทดลองแสดงให้เห็นว่าปริมาณคลอไรด์วิกฤตและระยะเวลาการเริ่มเกิดสนิมของคอนกรีตผสมตะกรันเตาถลุงเหล็กบดและคอนกรีตผสมตะกรันเตาถลุงเหล็กบดร่วมกับผงหินปูนสูงกว่าคอนกรีตซีเมนต์ล้วนทุกส่วนผสม
คอนกรีตผสมตะกรันเตาถลุงเหล็กบดมีปริมาณคลอไรด์วิกฤตมีน้อยลงและระยะเวลาการเริ่มเกิดสนิมนานขึ้นเมื่อเพิ่มปริมาณแทนที่วัสดุประสานด้วยตะกรันเตาถลุงเหล็กบด
การใช้ผงหินปูนร้อยละ 5 แทนที่วัสดุประสานในคอนกรีตผสมตะกรันเตาถลุงเหล็กบดทำให้กำลังอัดของคอนกรีตสูงขึ้น
ระยะเวลาการเกิดสนิมของเหล็กเสริมนานขึ้น
และดัชนีความต้านทานการเกิดสนิมของเหล็กเสริมในคอนกรีตสูงขึ้น
