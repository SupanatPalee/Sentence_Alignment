sentences
กระบวนการกลึงงานทรงกระบอกโดยทั่วไปสามารถควบคุมคุณภาพผิวที่ค่าความหยาบผิวระหว่าง 3.2 – 0.4 ไมโครเมตร
แต่ถ้าต้องการควบคุมคุณภาพผิวงานกลึงให้ค่าความหยาบผิวต่ำกว่า 0.4 ไมโครเมตร
จำเป็นต้องใช้กระบวนการกลึงแบบพิเศษด้วยวัสดุคมตัดพิเศษ
และเพิ่มขั้นตอนการเจียรนัย
โดยเฉพาะการกลึงวัสดุเหล็กกล้าที่มีความแข็งไม่มาก เช่น เหล็กกล้าคาร์บอนต่ำถึงคาร์บอนปานกลาง
งานวิจัยนี้มีวัตถุประสงค์เพื่อลดขั้นตอนและลดเวลาในการผลิตชิ้นงานกลึงที่ต้องการคุณภาพผิวสูง
งานวิจัยนี้ได้คิดค้นกรรมวิธีในการกลึงเหล็กกล้าคาร์บอนต่ำถึงปานกลางให้มีความหยาบผิวต่ำกว่า 0.4 ไมโครเมตร ด้วยกระบวนการกลึงเพียงกระบวนการเดียว
โดยศึกษาขนาดพื้นที่สัมผัสขอบคมตัดของเม็ดมีด CBN ที่ส่งผลต่อคุณภาพผิวงานกลึงเหล็กกล้า AISI 1050
"การทดลองนี้ได้ทำการเพิ่มขนาดพื้นที่สัมผัสขอบคมตัดจากเม็ดมีด CBN มาตรฐานที่มีขนาด 0 ไมโครเมตร ให้มีขนาดเท่ากับ 5, 10, 15, 20 และ 25 ไมโครเมตร"
กำหนดเงื่อนไขการกลึงทดลองคือ ความเร็วตัด 280 เมตรต่อนาที
อัตราการป้อน 0.05 มิลลิเมตรต่อรอบ ระยะป้อนลึก 0.1 มิลลิเมตร
และไม่ใช้สารหล่อเย็น
นำเทคนิคการวิเคราะห์ความแปรปรวนทางเดียวมาทำการทดสอบสมมติฐานทางสถิติที่ระดับนัยสำคัญ 0.05
ผลการทดลองพบว่าเม็ดมีด CBN ที่มีพื้นที่สัมผัสขอบคมตัดเท่ากับ  0 – 20ไมโครเมตร
สามารถควบคุมขนาดเส้นผ่านศูนย์กลางที่พิกัดความเผื่อ ± 0.005 มิลลิเมตรได้ และเม็ดมีด CBN ที่ถูกปรับแต่งขอบคมตัดให้มีพื้นที่สัมผัสขอบคมตัดเท่ากับ 15 ไมโครเมตร สามารถกลึงเหล็กกล้า AISI 1050 ที่ค่าความหยาบผิว 0.286 ไมโครเมตร ซึ่งมีคุณภาพผิวอยู่ในระดับเดียวกับผิวงานที่ผ่านกระบวนการเจียรนัย
