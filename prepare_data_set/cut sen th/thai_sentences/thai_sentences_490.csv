sentences
งานวิจัยนี้เป็นการอบแห้งมะม่วงน้ำดอกไม้สีทองสุกด้วยลมร้อนที่ความเร็วลม 2 เมตรต่อวินาที
โดยใช้ลมร้อนอุณหภูมิ 50 60 และ 70 องศาเซลเซียส และลมร้อนอุณหภูมิ 70 องศาเซลเซียส ร่วมกับไมโครเวฟกำลังไฟ 700 วัตต์
เพื่อศึกษาจลนพลศาสตร์การอบแห้ง ความแตกต่างของสีมะม่วงโดยรวมก่อนและหลังอบแห้ง ความสิ้นเปลืองพลังงานจำเพาะ ปริมาณน้ำอิสระ  และการหดตัวของมะม่วงน้ำดอกไม้สีทองสุก
จากการศึกษาพบว่า การเพิ่มอุณหภูมิอบแห้งทำให้อบแห้งมะม่วงได้เร็วขึ้น
ใช้เวลาอบแห้งและความสิ้นเปลืองพลังงานจำเพาะลดลง
โดยการอบแห้งด้วยลมร้อนอุณหภูมิ 70 องศาเซลเซียส ใช้เวลาในการอบแห้งสั้นที่สุด 320 นาที และความแตกต่างของสีมะม่วงโดยรวมก่อนและหลังอบแห้งน้อยที่สุด (∆E=6.08)
ความสิ้นเปลืองพลังงานจำเพาะต่ำที่สุด 478.73 เมกะจูลต่อกิโลกรัมน้ำระเหย
การหดตัวน้อยที่สุดร้อยละ 79.77
ปริมาณน้ำอิสระมีค่า 0.516 ซึ่งอยู่ในเกณฑ์มารตราฐานอาหารแห้ง
การอบแห้งด้วยเทคนิคผสมผสาน คือการอบแห้งมะม่วงด้วยลมร้อนอุณหภูมิ  70 องศาเซลเซียส ตามด้วยไมโครเวฟที่กำลังไฟ 700 วัตต์
เปรียบเทียบการอบแห้งมะม่วงด้วยลมร้อนอุณหภูมิ 70 องศาเซลเซียส
พบว่าการอบแห้งด้วยเทคนิคผสมผสานใช้เวลาในการอบแห้งสั้นลงร้อยละ 3.12 และความแตกต่างของสีมะม่วงโดยรวมก่อนและหลังอบแห้งลดลงร้อยละ 40.30 ความสิ้นเปลืองพลังงานจำเพาะลดลงร้อยละ 36.7 การหดตัวลดลงร้อยละ 11.12 และปริมาณน้ำอิสระมีค่า 0.505 ซึ่งอยู่ในเกณฑ์มารตราฐานอาหารแห้ง
