sentences
ลุ่มน้ำลำโดมใหญ่เป็นลุ่มน้ำสาขาของลุ่มน้ำมูล
ด้วยสภาพภูมิประเทศของลุ่มน้ำที่เป็นแอ่งบริเวณท้ายน้ำติดกับแม่น้ำมูล จึงเป็นพื้นที่ที่ถูกน้ำท่วมทุกปี
งานวิจัยนี้ได้ทำการศึกษาและวิเคราะห์อุทกภัยที่เกิดขึ้นในแม่น้ำลำโดมใหญ่บริเวณเหนือและท้ายเขื่อนลำโดมใหญ่ ซึ่งตั้งอยู่บริเวณตอนท้ายของลุ่มน้ำ
วัตถุประสงค์การศึกษาครั้งนี้คือศึกษาพฤติกรรมการเคลื่อนตัวของน้ำหลากจากน้ำท่วม
กรณีศึกษามีเขื่อนและไม่มีเขื่อนลำโดมใหญ่ ในปีที่เกิดน้ำท่วมประวัติการณ์ พ.ศ. 2556
โดยใช้แบบจำลองคณิตศาสตร์ MIKE11 มาประยุกต์ใช้
ผลการศึกษาพบว่า กรณีที่ไม่มีเขื่อนลำโดมใหญ่จะมีระดับน้ำสูงสุดอยู่ที่ 115.20 ม.รทก. เท่ากันกับในกรณีที่มีเขื่อนลำโดมใหญ่
โดยระดับน้ำจะสูงกว่าตลิ่ง (+112.00 ม.รทก.) ประมาณ 3.20 เมตร
โดยปริมาณน้ำที่ล้นตลิ่งจะท่วมแผ่พื้นที่ จนถึงระดับ +115.20 ม.รทก.
แสดงให้เห็นว่ากรณีมีเขื่อนและไม่มีเขื่อนลำโดมใหญ่ ไม่มีผลกระทบต่อระดับน้ำท่วมและพื้นที่น้ำท่วมโดยรอบ
