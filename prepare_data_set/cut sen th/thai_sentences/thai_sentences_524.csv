sentences
บทความนี้นำเสนอถึงบทบาทหน้าที่ ความสำคัญและสมรรถนะของพยาบาลอาชีวอนามัย ที่เป็นส่วนหนึ่งของระบบจัดการความปลอดภัยในสถานประกอบการอุตสาหกรรม
เพื่อให้คนในสถานประกอบการมีคุณภาพชีวิตในการทำงาน
ซึ่งบทบาทหน้าที่หลักของพยาบาลอาชีวอนามัย          ที่สนับสนุนวิศวกรรมความปลอดภัยประกอบด้วย 1) การบริหารจัดการรายกรณี โดยการดูแลสุขภาพ การรักษาพยาบาลและส่งต่อ และการฟื้นฟูเพื่อกลับเข้าทำงาน
2) การให้คำปรึกษาและการจัดการดูแลภาวะวิกฤติ ทั้งด้านการเจ็บป่วยทางกายและทางจิตใจที่กระทบกับงาน หรือการบาดเจ็บจากการทำงาน
3) การส่งเสริมสุขภาพและลดความเสี่ยง
โดยจัดโครงการหรือการฝึกอบรมให้เกิดพฤติกรรมความปลอดภัย
4) การปฏิบัติตามข้อกฎหมายและการพิทักษ์สิทธิ์
และ 5) การปกป้องผู้ใช้แรงงานจากสิ่งก่ออันตรายในการทำงานโดยการรวบรวม ตรวจ วิเคราะห์ปัจจัยเสี่ยงที่ส่งผลกระทบที่เกิดขึ้นตั้งแต่การรับคนเข้างาน กระบวนการผลิต กระบวนการทำงานที่ปลอดภัย และการเสริมสร้างทักษะการใช้อุปกรณ์ป้องกันอันตรายหรือโรคจากการทำงาน
ทั้งนี้พยาบาลอาชีวอนามัยมีกระบวนการทำงานที่อิสระทางวิชาชีพ
สถานประกอบการจำเป็นต้องให้เอกสิทธิ์ในการทำงานที่เหมาะสมตามบทบาทหน้าที่
เพื่อสนับสนุนให้ระบบการจัดการวิศวกรรมความปลอดภัยดำเนินการไปได้อย่างต่อเนื่อง เป็นองค์กรความปลอดภัยที่มีประสิทธิภาพ
