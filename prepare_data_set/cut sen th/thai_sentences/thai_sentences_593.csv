sentences
งานวิจัยนี้มีวัตถุประสงค์เพื่อศึกษาถึงความสามารถขั้นต้นในการลดความชื้นของเครื่องอบแห้งข้าวเปลือกแบบเป่าพ่นในท่อฟันปลา
เครื่องอบแห้งต้นแบบนี้ใช้แนวคิดใหม่ที่สามารถอบแห้งได้อย่างรวดเร็ว
โดยการบังคับให้ข้าวเปลือกไหลในท่ออบแห้งแบบเป็นข้องอสลับไปมา
เทคนิคนี้ช่วยหน่วงเวลาการเป่าพ่นให้ยาวนานขึ้นกว่าปกติและยังทำให้เกิดการคลุกเคล้าระหว่างเมล็ดพืชกับอากาศร้อนที่มากขึ้น
ซึ่งจะเกิดการอบแห้งที่รวดเร็วและใช้พลังงานความร้อนอย่างมีประสิทธิภาพ
ในงานวิจัยนี้ได้ทำการศึกษาการทำงานขั้นต้นด้วยการอบแห้งข้าวเปลือกพันธุ์ขาวดอกมะลิ 105 น้ำหนัก 4 kg ที่อุณหภูมิอากาศอบแห้ง 80 100 และ 120°C ความเร็วลมในการอบแห้ง 16 m·s-1 อบแห้งในท่ออบแห้งที่ทำจากข้องอมุม 90 องศา แบบ 8 ข้องอ และแบบ 16 ข้องอ
ผลการทดสอบพบว่าการอบแห้งในท่อแบบ 16 ข้องอ ให้อัตราการอบแห้งสูงกว่าแบบ 8 ข้องอ
การอบแห้งที่อุณหภูมิสูงให้อัตราการอบแห้งสูงกว่าที่อุณหภูมิต่ำ
"การอบแห้งในท่อแบบ 16 ข้องอ ใช้พลังงานปฐมภูมิจำเพาะ (Primary Specific Energy Consumption, SECHeater) ในการอบแห้งต่ำกว่าการอบแห้งในท่อแบบ 8 ข้องอ"
"ในขณะที่พลังงานทุติยภูมิจำเพาะ (Secondary Specific Energy Consumption, SECBlower)"
สำหรับการอบแห้งในท่อแบบ 8 ข้องอ มีค่าต่ำกว่าการอบแห้งในท่อแบบ 16 ข้องอ
การอบแห้งที่อุณหภูมิต่ำให้ค่าพลังงานกระตุ้นที่ทำให้น้ำเกิดการระเหยออกจากเมล็ดข้าวเปลือกมากกว่าการอบแห้งที่อุณหภูมิสูง เช่นเดียวกับการอบแห้งในท่อแบบ 8 ข้องอ จะให้ค่าพลังงานกระตุ้นที่มากว่าการอบแห้งในท่อแบบ 16 ข้องอ
ค่าพลังงานกระตุ้นของการทดลองมีค่าอยู่ระหว่าง 43.78 – 170.74 kJ·mol-1
