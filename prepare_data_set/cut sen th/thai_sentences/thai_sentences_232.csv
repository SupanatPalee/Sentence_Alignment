sentences
งานวิจัยนี้เป็นการบริหารการจัดการสินค้าคงคลังสำหรับธุรกิจขายสินค้าตกแต่งบ้านผ่านช่องทางออนไลน์
ซึ่งสินค้าที่ขายผ่านช่องทางออนไลน์มีหลากหลายชนิดและจะต้องตอบสนองต่อความต้องการที่ไม่แน่นอนของลูกค้าได้ทันเวลา
รูปแบบการขายสินค้าของบริษัทนั้นจะแตกต่างไปแต่ละช่วงเวลา
วิจัยนี้จึงได้วิเคราะห์ปัญหาและพัฒนาระบบการบริหารการจัดการสินค้าตกแต่งบ้านที่ขายผ่านช่องทางออนไลน์โดยวิธีการใหม่ในการประยุกต์ใช้นโยบายสินค้าคงคลังในการควบคุมการตรวจสอบและการสั่งผลิตสินค้า
โดยนโยบายที่นำเสนอจะมุ่งเน้นวิธีการทดสอบการตัดสินใจรอบของการทบทวนสินค้าคงคลัง การทดสอบกำหนดนโยบายการสั่งเติมสินค้า (Ordering Policy) ในแต่ละรอบการสั่งตามระดับการให้บริการ (Cycle service level) ตามเป้าหมายของบริษัทที่ต้องการให้ระดับการให้บริการอยู่ที่ 99.90%
โดยนโยบายสินค้าคงคลังจะต้องมีการกำหนดพารามิเตอร์ที่จะต้องวิเคราะห์ถึงปริมาณความต้องการที่แตกต่างกันตามลักษณะสินค้าเพื่อนำมาหาการแจกแจงของข้อมูลสำคัญทางสถิติ
โดยเฉพาะในการศึกษาปริมาณพัสดุคงคลังสำรอง (safety stock) นั้นมีความสำคัญในการคำนวณ
แม้ว่าข้อมูลยอดขายย้อนหลังในปี พ.ศ. 2563 มีเพียงแค่ 1 ปี
ผู้วิจัยทำการทดสอบการจำลองสถานการณ์ด้วยมอนติคาร์โลข้อมูลความต้องการและทำการทดสอบข้อมูลที่จะเป็นตัวแทนในการวิเคราะห์เพื่อหานโยบายบริหารคลังที่เหมาะสมสำหรับสินค้าแต่ละชนิดที่ขายผ่านช่องทางออนไลน์
ซึ่งจากการทดสอบระดับการให้บริการที่ 99.90% นั้นจะทำให้ระดับสินค้าคงคลังสิ้นงวดเฉลี่ย (Average Ending Inventory) สูงมากแม้ว่าจะไม่มีการเสียโอกาสในการขาย (lost sales)
ผู้วิจัยจึงทำการทดสอบในแต่ละรายการสินค้าโดยอยู่ในระดับการให้บริการที่เหมาะสมสำหรับสินค้าแต่ละชนิด
และไม่เสียโอกาสในการขาย
และนำมาทดสอบปริมาณความต้องการของสินค้าออนไลน์แต่ละชนิดที่เกิดขึ้นจริงในช่วงเดือน มกราคม ถึงเดือนเมษายน ปี พ.ศ.2564 พบว่า อัตราการเติมเต็มพัสดุ และระดับการให้บริการตามรอบการสั่ง ซึ่งอยู่ในระดับการให้บริการตามรอบการสั่งที่ทดสอบและสามารถใช้นโยบายในการขายสินค้าตกแต่งบ้านผ่านช่องทางออนไลน์ได้
