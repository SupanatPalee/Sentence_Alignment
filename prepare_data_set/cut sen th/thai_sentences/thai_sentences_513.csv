sentences
การศึกษานี้ได้ทำการประยุกต์ใช้แบบจำลองสภาพการจราจรระดับจุลภาคในการทดสอบแนวคิดในการออกแบบและวิเคราะห์ประสิทธิภาพโครงข่ายถนนในคณะวิศวกรรมศาสตร์ มหาวิทยาลัยขอนแก่นและพื้นที่โดยรอบในสภาพก่อนและหลังการปรับปรุงรูปแบบการจัดการจราจร
โดยผลการศึกษาพบว่า โครงข่ายใหม่ที่เสนอแนะสามารถลดปริมาณจราจรที่ไม่เกี่ยวข้องกับคณะวิศวกรรมศาสตร์
ให้เปลี่ยนไปใช้เส้นทางตามโครงข่ายถนนสายหลักของมหาวิทยาลัย
ในขณะที่ความเร็วในการขับขี่ในพื้นที่คณะวิศวกรรมศาสตร์ ลดลงร้อยละ 25.52
ซึ่งผลการวิเคราะห์ช่วยสนับสนุนความเหมาะสมของแนวคิดในการปรับปรุงรูปแบบการจัดการจราจรโครงข่ายถนนในคณะวิศวกรรมศาสตร์ ที่เป็นไปตามหลักในการออกแบบเทคนิคการเปลี่ยนแปลงเส้นทางเดินรถ การยับยั้งการจราจร แนวคิดการออกแบบชุมชนที่น่าอยู่และยั่งยืน และสอดคล้องกับแผนการพัฒนาคณะวิศวกรรมศาสตร์เป็นอย่างดี
