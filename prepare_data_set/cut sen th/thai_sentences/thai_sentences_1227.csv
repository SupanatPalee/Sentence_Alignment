sentences
จุดประสงค์ของงานวิจัยนี้ทำการศึกษาผลกระทบของการเกิดแผ่นดินไหวต่อโอกาสการเกิดเหลวในพื้นที่ จ.พะเยา ซึ่งเป็นแผ่นดินไหวขนาด  6.3 เมื่อวันที่ 5 พฤษภาคม 2557
มีจุดศูนย์กลางแผ่นดินไหวอยู่ที่ ต.ดงมะดะ อ.แม่ลาว  จ.เชียงราย
โดยตรวจวัดค่าความเร่งพื้นดินสูงสุดที่สถานีพะเยา มีขนาดเท่ากับ 0.6772 m/s2งานวิจัยนี้วิเคราะห์ผลจากข้อมูลการสำรวจดิน จำนวนรวม 15 หลุมเจาะ ด้วย สูตรของ Seed and Idriss (1971) และสูตรปรับปรุงของ Idriss and Boulanger (2008) จากข้อมูลการสำรวจดินในเขตเมืองพะเยาจำนวน 5 หลุมเจาะ
ผลการวิเคราะห์ด้วยสูตรของ Seed and Idriss (1971) ค่า FS อยู่ในช่วง 2.96-6.03
และเมื่อวิเคราะห์ด้วยสูตรปรับปรุงของ Idriss and Boulanger (2008) ค่า FS อยู่ในช่วง 2.60-5.30 ส่วนข้อมูลการสำรวจดินในเขตมหาวิทยาลัยพะเยา จำนวน 10 หลุมเจาะ
ผลการวิเคราะห์สูตรของ Seed and Idriss (1971) ค่า FS อยู่ในช่วง 2.02-13.06
และเมื่อวิเคราะห์ด้วยสูตรของ Idriss and Boulanger (2008) ค่า FS อยู่ในช่วง 2.60-20.56  ทั้งสองสูตรมีค่าสัดส่วนความปลอดภัยเพียงพอต่อการต้านทานการเกิดเหลว
จากการศึกษาความน่าจะเป็นในการเกิดเหลว () เฉลี่ย สูตรของ Seed and Idriss (1971) อยู่ที่ 5.03% และสูตรปรับปรุงของ Idriss and Boulanger (2008) อยู่ที่ 2.30%
ซึ่งหมายถึงมีความน่าจะเป็นที่จะไม่เกิดเหลวในพื้นที่  จ.พะเยา
และเมื่อพิจารณาความสัมพันธ์ระหว่าง PL กับ FS จะพบว่าแนวโน้มของความน่าจะเป็นสอดคล้องกับค่าสัดส่วนความปลอดภัย คือสัดส่วนความปลอดภัยสูงโอกาสความน่าจะเป็นที่จะเกิดเหลวต่ำ
