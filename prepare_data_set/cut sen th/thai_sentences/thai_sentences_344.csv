sentences
บทความวิจัยนี้ได้วัดต้นทุนโลจิสติกส์ของโซ่อุปทานข้าวในเขตจังหวัดนนทบุรี โดยวิธีต้นทุนฐานกิจกรรม(Activity Based Costing (ABC))
แล้วได้วิเคราะห์กิจกรรมโลจิสติกส์ด้วยการประยุกต์ใช้แผนผังกิจกรรมกระบวนการ(Process Activity Mapping (PAM))
เพื่อจำแนกกิจกรรมย่อยออกเป็น 5 ประเภท คือ การดำเนินงาน (Operation) การขนส่ง(Transportation) การจัดเก็บ (Storage) การรอคอย (Delay) และการตรวจสอบ (Inspection)
แล้วใช้แผนผังสายธารคุณค่า (Value Stream Mapping (VSM))
เพื่อจำแนกกิจกรรมออกเป็น 3 ประเภท คือ กิจกรรมเพิ่มมูลค่า (Value Added (VA)) กิจกรรมที่ไม่เพิ่มมูลค่าแต่จำเป็น (Necessary but Non Value Added (NNVA)) และกิจกรรมที่ไม่เพิ่มมูลค่า (Non Value Added (NVA))
และได้เสนอแนวทางการบริหารต้นทุนโลจิสติกส์โดยหลักการ ECRS ซึ่งเป็นหลักที่ประกอบด้วย การกำจัด (Eliminate) การรวมกัน (Combine) การจัดใหม่ (Re-arrange) และการทำให้ง่าย (Simplify)
ดังนั้นผู้มีส่วนได้เสียในโซ่อุปทานข้าวควรมุ่งเน้นบริหารต้นทุนโลจิสติกส์ตามหลักการดังกล่าวมาข้างต้น จะสามารถลดต้นทุนโลจิสติกส์ลงได้ไม่ต่ำกว่า 6%
นำมาสู่เพิ่มประสิทธิภาพโดยรวมของโซ่อุปทานข้าวในเขตจังหวัดนนทบุรี
