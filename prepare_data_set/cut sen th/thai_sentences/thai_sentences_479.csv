sentences
งานวิจัยนี้เป็นการศึกษาการอบแห้งกระชายดำด้วยเทคนิคสุญญากาศร่วมกับไมโครเวฟ
เพื่อศึกษาจลนพลศาสตร์และแบบจำลองทางคณิตศาสตร์ของการอบแห้ง ความสิ้นเปลืองพลังงานจำเพาะ และคุณภาพของกระชายดำหลังจากการอบแห้ง ในด้านสี ปริมาณน้ำอิสระและการต้านอนุมูลอิสระ
กระชายดำมีความชื้นเริ่มต้นประมาณ 121.58% d.b.
อบแห้งจนมีความชื้นสุดท้ายประมาณ 7.47-12.18% d.b.
โดยความดันห้องอบแห้ง 3 ระดับ คือ ความดันบรรยากาศ ความดันสัมบูรณ์ 20 และ 5 กิโลปาสคาล และแหล่งความร้อนจากไมโครเวฟกำลัง 800 วัตต์
จากการศึกษาพบว่าการอบแห้งที่ความดันสัมบูรณ์ 5 kPa ใช้เวลาในการอบสั้นที่สุด 150 นาที
แต่การอบแห้งที่ความดัน 20 kPa จะมีความสิ้นเปลืองพลังงานจำเพาะต่ำที่สุด 50.73 MJ/kgwater evap. และความแตกต่างของสีโดยรวมต่ำที่สุด คือ 8.21
นอกจากนี้ ในทุกเงื่อนไขการทดลองมีค่าปริมาณน้ำอิสระอยู่ในเกณฑ์มาตรฐาน คือ ไม่เกิน 0.6 และสารฟีนอลิกรวมและฤทธิ์ต้านอนุมูลอิสระมีค่าลดลงเมื่อเปรียบเทียบกับกระชายดำสด
ซึ่งกระชายดำหลังอบแห้งที่ความดันสัมบูรณ์ 5 kPa
มีสารฟีนอลิกรวม 2.73 mg GAE/g f.w. และฤทธิ์ต้านอนุมูลอิสระ 1.00 mg AAE/g f.w. สูงที่สุด และมีค่าสูงกว่าการตากแดด
สำหรับแบบจำลองทางคณิตศาสตร์เอมพิริคัลที่สามารถทำนายจลนพลศาสตร์การอบแห้งกระชายดำได้เหมาะที่สุดคือแบบจำลองของ Midilli
โดยมีค่าสัมประสิทธิ์การตัดสินใจ (R2) 0.99936 สูงที่สุด และรากที่สองของความคลาดเคลื่อนกำลังสองเฉลี่ย (RMSE) 0.00737 ต่ำที่สุด
