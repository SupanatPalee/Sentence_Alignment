sentences
บทความนี้นำเสนอการวิเคราะห์ค่าสนามไฟฟ้าที่บริเวณผิวลูกถ้วยชนิดก้านตรง 56-2 ที่ใช้ในระบบจำหน่ายแรงดันไฟฟ้าขนาด 22kV
โดยอาศัยแบบจำลองทางคณิตศาสตร์ที่อยู่ในรูปของสมการอนุพันธ์เพื่อจำลองผลด้วยระเบียบวิธีไฟไนท์อิลิเมนต์แบบ 3 มิติ
บทความนี้ได้พิจารณาเปรียบเทียบผลการจำลองค่าสนามไฟฟ้าเมื่อลูกถ้วยทำงานอยู่ภายใต้สภาวะเปรอะเปื้อนฝุ่นละออง เปรอะเปื้อนคราบน้ำทะเล และเปรอะเปื้อนคราบน้ำฝน
รวมทั้งนำผลที่ได้จากการจำลองมาวิเคราะห์หาโอกาสการเกิดวาบไฟตามผิวของลูกถ้วย
และจากผลการจำลองแสดงให้เห็นว่า ค่าสนามไฟฟ้าที่ผิวของลูกถ้วยสูงสุดเท่ากับ 144.18 V/mm เป็นค่าสนามไฟฟ้าเมื่อลูกถ้วยทำงานภายใต้สภาวะเปรอะเปื้อนคราบน้ำทะเลเป็นกรณีที่มีโอกาสเกิดวาบไฟตามผิวมากที่สุด
ส่วนในกรณีที่ลูกถ้วยทำงานภายใต้สภาวะเปรอะเปื้อนด้วยคราบน้ำฝนจะมีโอกาสเกิดวาบไฟตามผิวน้อยที่สุด
คำหลัก  ลูกถ้วยก้านตรง วาบไฟตามผิว ไฟไนท์อิลิเมนต์ สภาวะเปรอะเปื้อน
