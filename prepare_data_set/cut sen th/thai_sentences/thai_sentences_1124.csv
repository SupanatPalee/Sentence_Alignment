sentences
การเก็บเกี่ยวข้าวด้วยรถเกี่ยวนวดข้าว มีปัจจัยที่ส่งผลต่อความสูญเสีย ได้แก่ ปัจจัยด้านการปรับแต่งเครื่อง ที่สามารถควบคุมได้ และปัจจัยด้านสภาพพืช ซึ่งไม่สามารถควบคุมได้
ยกตัวอย่างเช่น ความหนาแน่นของพืช เนื่องจากความหนาแน่นของข้าวในแต่ละพื้นที่ไม่เท่ากัน
ส่งผลให้ดัชนีล้อโน้มไม่เหมาะสมกับกลุ่มข้าว
ผู้วิจัยนำเสนอวิธีการประเมินความหนาแน่นของเมล็ดข้าว
โดยพัฒนาอัลกอริทึมคัดแยกเมล็ดข้าวจากภาพถ่ายของกล้องดิจิตอล
เพื่อนำไปพัฒนาเป็นระบบหัวเกี่ยวข้าวที่ปรับความเร็วของล้อโน้มได้อัตโนมัติ
"ภาพถ่ายต้นข้าว จากภาคสนาม จะถูกวิเคราะห์ด้วยการจับภาพนิ่งส่วนต่างๆ ของต้นข้าว แบ่งเป็นกลุ่มได้แก่ เมล็ดข้าว, ใบ, ลำต้น, และ พื้น"
โดยมีปัจจัยศึกษาได้แก่ ความชื้นของข้าว และระดับความสูงการถ่ายภาพ
อัลกอริทึมที่พัฒนาจะใช้ Model Random forest classification
เพื่อทำนายกลุ่มพิกเซลในภาพถ่าย
ผลทดสอบอัลกอริทึมที่ได้พัฒนา
พบว่า Model
ให้ความแม่นยำของการทำนายกลุ่มต่างๆจากพิกเซล อยู่ในช่วง 59.43-86.94 เปอร์เซ็นต์ หลังจากการทำนายพบว่า เปอร์เซ็นต์เมล็ดข้าวในรูปภาพอยู่ที่ 3.08-6.92 เปอร์เซ็นต์
ทำให้ทราบถึงปริมาณของพิกเซลเมล็ดข้าวในภาพถ่าย
ซึ่งสามารถใช้อ้างอิงเป็นความหนาแน่นของเมล็ดข้าวได้
และสามารถใช้ปริมาณการทำนายนี้
ในการอ้างอิงการพัฒนาปรับตั้งระบบหัวเกี่ยวข้าว ที่ปรับความเร็วของล้อโน้มได้อัตโนมัติ
เพื่อให้ได้ดัชนีล้อโน้มที่เหมาะสมกับความหนาแน่นข้าว
