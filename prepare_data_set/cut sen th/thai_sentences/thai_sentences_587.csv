sentences
งานวิจัยนี้ได้ทำการศึกษาการอบแห้งมะเขือเทศราชินีแช่อิ่ม
ทำการทดสอบเปรียบเทียบการอบแห้งโดยวิธีการพาความร้อนแบบบังคับภายในโรงเรือน 2 ระบบ ได้แก่ ระบบที่ 1 โรงเรือนอบแห้งพลังงานแสงอาทิตย์ร่วมกับพัดลมระบายอากาศ และระบบที่ 2 โรงเรือนอบแห้งพลังงานแสงอาทิตย์ร่วมกับพัดลมระบายอากาศและเสริมความร้อนจากฮีตเตอร์อินฟราเรดที่กำหนดค่าอุณหภูมิภายในระหว่างการอบแห้ง 45-60 °C
โดยทั้งสองระบบเปรียบเทียบกับการตากแดดธรรมชาติ
ทำการศึกษาอัตราการอบแห้ง ระยะเวลาในการอบแห้ง คุณภาพของผลิตภัณฑ์หลังการอบแห้ง คือ คุณภาพสี ปริมาณน้ำอิสระ ความหวาน และค่าความสิ้นเปลืองพลังงานจำเพาะ
ในการทดลองค่าความชื้นเริ่มต้นของมะเขือราชินีแช่อิ่มจะมีค่าเฉลี่ย 81.88
%d.b. อบแห้งจนมีค่า 11-25 %d.b. เท่ากับผลิตภัณฑ์ที่วางจำหน่ายในท้องตลาด
จากผลการวิจัยพบว่า
ระบบที่ 2
อัตราการอบแห้งมีค่าเฉลี่ยสูงสุดเท่ากับ 1.173 kg/h ใช้เวลาในการอบแห้งน้อยที่สุดคือใช้เวลาในการอบแห้ง 12 ชั่วโมง มีค่าความสิ้นเปลืองพลังงานจำเพาะ 3.47 kWh/kg ซึ่งมีค่าต่ำกว่าระบบที่ 1 ถึง 68.79% ค่าปริมาณน้ำอิสระทั้ง 2 ระบบ มีค่า 0.54-0.55 ซึ่งมีค่าน้อยกว่าการตากแดดตามธรรมชาติ อย่างมีนัยสำคัญทางสถิติที่ P ≤0.05 และมีค่าต่ำกว่า 0.6 แสดงว่าสามารถยับยั้งการเจริญเติบโตของเชื้อรา แบคทีเรีย และจุลินทรีย์ได้
ส่งผลให้สามารถยืดอายุการเก็บรักษาได้นานยิ่งขึ้น
ค่าความหวานของผลิตภัณฑ์ทุกระบบมีค่า 28.33-29.50 %Brix
ซึ่งไม่มีความต่างอย่างมีนัยสำคัญทางสถิติที่ P≤0.05 การเปลี่ยนแปลงของสีโดยรวมในรูปของ ΔE
เมื่อเปรียบเทียบกับก่อนการอบแห้ง พบว่ามะเขือเทศราชินีแช่อิ่มหลังการอบแห้งระบบที่ 2 มีค่าการเปลี่ยนแปลงสีต่ำที่สุด
โดยค่าความสว่างของทุกระบบอบแห้งมีค่าความสว่างในช่วง 29.11-29.84
ซึ่งความต่างอย่างมีนัยสำคัญทางสถิติที่ P ≤0.05 เมื่อเทียบกับความสว่างก่อนการอบแห้ง
ค่าสีเหลืองของระบบที่ 2 จะมีความใกล้เคียงกับสีเหลืองก่อนอบแห้งมากที่สุด
