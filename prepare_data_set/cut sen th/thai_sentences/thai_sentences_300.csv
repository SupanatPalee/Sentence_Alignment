sentences
บทความนี้นำเสนอการพัฒนาโครงสร้าง และระบบตรวจวัดสภาพแวดล้อมของโรงเรือนเกษตรแบบปิดในมหาวิทยาลัยอุบลราชธานี ซึ่งสร้างในรูปแบบโรงเรือนหลังคาโค้ง พร้อมพัดลมระบบอากาศภายในโรงเรือน ระบบเก็บกักน้ำและจ่ายน้ำให้แก่พืช
โดยเซ็นเซอร์ที่ใช้ในการตรวจวัดสภาพแวดล้อมพื้นฐานที่มีความจำเป็นต่อพืชประกอบด้วย เซ็นเซอร์วัดความชื้นดิน เซ็นเซอร์วัดอุณหภูมิและความชื้นภายในโรงเรือน
พลังงานไฟฟ้าได้มาจากพลังงานทดแทนประเภทเซลล์แสงอาทิตย์ร่วมกับแหล่งพลังงานจากการไฟฟ้า
เพื่อเพิ่มความเชื่อถือได้
ข้อมูลจากเซ็นเซอร์ถูกเก็บรวบรวมในฐานข้อมูลและรายงานผ่านเครือข่ายอินเทอร์เน็ตไร้สาย
มีการนำเสนอความยุ่งยากซับซ้อนและการแก้ปัญหาที่เกิดขึ้นในการพัฒนาระบบ
ข้อมูลจากการตรวจวัดแสดงให้เห็นถึงความแตกต่างอย่างมีนัยสำคัญระหว่างสภาพแวดล้อมภายนอกและภายในโรงเรือน
และ สามารถนำไปใช้ในการวางแผนในการปลูกและการควบคุมสภาพแวดล้อมภายในโรงเรือนซึ่งปัจจัยสำคัญในการผลิตภายในโรงเรือนแบบปิดได้
