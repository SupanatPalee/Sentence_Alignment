sentences
งานวิจัยนี้ เป็นการประยุกต์เทคนิคการบริหารคุณภาพเพื่อการพัฒนาระบบในการจัดการสินค้าคงคลังของร้านอาหารกรณีศึกษา
เพื่อตอบสนองความต้องการของลูกค้าและช่วยการบริหารงานของธุรกิจให้มีประสิทธิภาพมากยิ่งขึ้น
โดยใช้การวิเคราะห์จุดแข็งและจุดอ่อน (SWOT) ให้กับธุรกิจ ร่วมกับการประยุกต์เครื่องมือบริหารคุณภาพได้แก่ แผนผังก้างปลา (Fish-bone diagram) และการจัดการสินค้าคงคลังของวัตถุดิบ
อีกทั้งในงานวิจัยนี้ยังได้พัฒนาโปรแกรมคอมพิวเตอร์เบื้องต้นเพื่อช่วยเพิ่มความสามารถในการดำเนินงานให้มีความสะดวกและรวดเร็วมากยิ่งขึ้น
จากผลการทดลองที่ได้ธุรกิจสามารถรับรู้ถึงกลยุทธ์ในการเตรียมความพร้อมขององค์กรได้จากการวิเคราะห์จุดแข็งและจุดอ่อน
สามารถรู้ถึงปัญหาหลักและสาเหตุของปัญหาในการประกอบธุรกิจจากการระดมสมองของพนักงานทั้งหมดในองค์กร
รับรู้ถึงกิจกรรมหลักและกิจกรรมสนับสนุนที่จะส่งผลต่อกำไรของธุรกิจโดยรวม
ผลการวิจัยนี้สรุปได้ว่า การพัฒนาโปรแกรมคอมพิวเตอร์เบื้องต้นสามารถช่วยลดต้นทุนด้านการจัดซื้อและการจัดเก็บวัตถุดิบลงได้
เพราะร้านอาหารสามารถทำการพยากรณ์การจัดซื้อและการจัดเก็บที่แม่นยำมากขึ้น ในการจัดการแต่ละครั้ง
รวมไปถึงเกิดความรวดเร็วในการทำงานและรู้ข้อมูลที่เป็นแบบเวลาจริงในปัจจุบัน (Real time) มากขึ้นส่งผลต่อการตอบสนองความต้องการของลูกค้าในอาหารชนิดต่างๆ ได้อย่างถูกต้อง
