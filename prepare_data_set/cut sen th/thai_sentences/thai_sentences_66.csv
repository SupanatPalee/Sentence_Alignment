sentences
วัตถุประสงค์ของงานวิจัยนี้คือเพื่อการออกแบบสร้างเครื่องทดสอบการทนแรงบิด
เนื่องจากในปัจจุบันมีการใช้วัสดุที่มีการผสมด้วยคอนกรีตรับแรงที่เกิดจากแรงบิดมากขึ้น
โดยใช้หลักการจากแรงบิดจากมอเตอร์ที่มีเกียร์ทดส่งผ่านไปยังชุดเฟืองโซ่
แล้วใช้โหลดเซลล์วัดแรงที่เกิดขึ้นจากแรงดึงของโซ่สามารถใช้งานได้
จากการสอบเทียบกับชิ้นงานมาตรฐานที่มีค่าคุณสมบัติในการรับแรงบิด
ซึ่งจากการทดลองได้ค่าทนแรงบิดทั้งสามชิ้นในช่วง 75-100 นิวตันเมตร
และจะขาดออกจากกันหลังจากเกิดมุมบิดมากกว่า 35 องศา
เมื่อนำมาใช้ในการบิดคอนกรีตผสมโฟมเสริมเหล็ก
พบว่าลักษณะรอยแตกเป็นไปตามแรงที่เกิดขึ้นกับแนวแกน
ซึ่งยืนยันในการเกิดแรงบิดกับวัสดุทดสอบได้
และยังสามารถหาค่าการทนแรงบิดเฉลี่ยของคอนกรีตผสมโฟมเสริมเหล็กตามสูตรที่เปลี่ยนความหนาแน่นประมาณ 600  700  และ 800 กิโลกรัมต่อลูกบาศก์เมตร ได้ 13.05  22.67  และ 31.87 นิวตันเมตร ตามลำดับ
และเครื่องทดสอบนี้สามารถใช้ในการหาคุณสมบัติการทนแรงบิดของวัสดุผสมอื่น ๆ เช่น คอนกรีตผสมไฟเบอร์ และคอนกรีตผสมไม้
