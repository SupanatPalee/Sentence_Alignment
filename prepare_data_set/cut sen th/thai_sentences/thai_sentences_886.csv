sentences
งานวิจัยนี้มีจุดมุ่งหมายเพื่อศึกษาปัจจัยด้านเทคโนโลยีโลจิสติกส์ ทักษะบุคคล การจัดการความสัมพันธ์ในโซ่อุปทาน และประสิทธิภาพการจัดการโลจิสติกส์ของบุคลากรโลจิสติกส์และผู้ประกอบการโลจิสติกส์ในจังหวัดเชียงราย
และวิเคราะห์ความสัมพันธ์เชิงสาเหตุของทั้ง 4 ปัจจัยโดยใช้แบบสอบถามออนไลน์ในการเก็บรวบรวมข้อมูลจากบุคลากรและผู้ประกอบการโลจิสติกส์ในจังหวัดเชียงรายจำนวน 480 คนด้วยการเลือกตัวอย่างแบบบังเอิญ
และวิเคราะห์ข้อมูลด้วยค่าสัมประสิทธิ์สหสัมพันธ์แบบเพียร์สัน
ผลการวิจัยพบว่า ปัจจัยที่ส่งผลต่อประสิทธิภาพการจัดการโลจิสติกส์นั้นมีการใช้ทักษะบุคคลด้านอารมณ์และสังคม (Soft Skills) อยู่ในระดับมากที่สุดโดยมีค่าเฉลี่ยสูงสุด (4.47)
โดยมีทักษะที่สำคัญคือทักษะด้านคุณธรรมจริยธรรม (4.64)
รองลงมาคือทักษะการทำงานเป็นทีม (4.58) ปัจจัยทักษะบุคคลด้านความรู้ในการปฏิบัติงาน (Hard Skills) อยู่ในระดับมาก (4.14)
โดยทักษะที่มีค่าเฉลี่ยสูงสุดคือทักษะการใช้เครื่องมือและอุปกรณ์ในการปฏิบัติงาน (4.4)
รองลงมาคือทักษะการใช้โปรแกรมคอมพิวเตอร์ (4.30)
ปัจจัยด้านเทคโนโลยีโลจิสติกส์อยู่ในระดับมาก (3.52)
โดยการประยุกต์ใช้บาร์โค้ดมีค่าเฉลี่ยสูงสุด (3.88)
รองลงมาคือการใช้เทคโนโลยีติดตามตำแหน่งภูมิศาสตร์ (3.84) ปัจจัยด้านการจัดการความสัมพันธ์ในโซ่อุปทานที่เกิดขึ้นอยู่ในระดับมาก (4.17)
โดยมีปัจจัยย่อยที่มีค่าเฉลี่ยสูงสุดคือการพัฒนาคุณภาพในการให้บริการ (4.36) รองลงมาคือความสัมพันธ์ กับผู้ขาย (4.21) ปัจจัยด้านประสิทธิภาพการจัดการโลจิสติกส์พบว่าอยู่ในระดับมากที่สุด (4.33) โดยมีประสิทธิภาพของกลยุทธ์ในการดำเนินธุรกิจสูงที่สุด (4.45)
รองลงมาคือความพึงพอใจของผู้รับบริการ (4.42) ปัจจัยด้านเทคโนโลยีโลจิสติกส์ และปัจจัยด้านทักษะบุคคล ส่งผลต่อประสิทธิภาพการจัดการโลจิสติกส์ รวมทั้งทางตรงและทางอ้อม ผ่านการจัดการความสัมพันธ์ในโซ่อุปทานเช่นเดียวกัน
