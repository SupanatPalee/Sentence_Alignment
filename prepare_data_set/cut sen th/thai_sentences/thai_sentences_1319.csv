sentences
การทดสอบการอัดน้ำภายใต้แรงดันแบบคงที่ได้ดำเนินการในตัวอย่างหินรูปทรงกระบอกทั้งหมด 24 ตัวอย่าง จากหินทรายชุดภูพานและเสาขัว ซึ่งเป็นตัวแทนของชั้นหินอุ้มน้ำในภาคตะวันออกเฉียงเหนือ
โดยตัวอย่างได้ถูกจัดเตรียมให้มีขนาดเส้นผ่าศูนย์กลาง 54 มิลลิเมตร
และมีอัตราส่วนความยาวต่อเส้นผ่าศูนย์กลาง 1.5
มีแนวการวางตัวของชั้นหินขนานและตั้งฉากกับทิศทางการอัดน้ำ
การทดสอบดำเนินตามมาตรฐานของ ASTM
โดยความซึมผ่านของตัวอย่างหินทรายเสาขัวมีค่าน้อยกว่าตัวอย่างหินทรายภูพาน
ซึ่งความซึมผ่านมีค่าลดลงเมื่อความเค้นล้อมรอบสูงขึ้น
ผลระบุว่าอัตราการไหลของน้ำในทิศทางตั้งฉากกับแนวการวางตัวของชั้นหินมีค่าน้อยกว่าในทิศทางขนานกับแนวการวางตัวของชั้นหิน แอนไอโซทรอปิกของค่าความซึมผ่าน ไม่ขึ้นต่อความเค้นล้อมรอบ
โดยมีค่าเท่ากับ 10 สำหรับหินทรายชุดภูพานและ 12 สำหรับหินทรายชุดเสาขัว และความพรุนของหินทรายชุดภูพานสูงกว่าหินทรายชุดเสาขัวโดยเฉพาะอย่างยิ่งในสภาวะความเค้นล้อมรอบสูง ซึ่งผันแปรจาก 4.5 ถึง 7.3 เปอร์เซ็นต์ สำหรับหินทรายชุดภูพานและ 1.9  ถึง 4.3 เปอร์เซ็นต์ สำหรับหินทรายชุดเสาขัว
