sentences
งานวิจัยนี้มีวัตถุประสงค์เพื่อทำการศึกษาวัสดุทดแทนราวกันอันตราย (Guardrail) จากพลาสติกรีไซเคิล
โดยเริ่มจากใช้โปรแกรมคอมพิวเตอร์ Robot Structural Analysis ทำแบบจำลองราวกันอันตรายขึ้นมา
ประกอบด้วยพลาสติกชนิดต่างๆ ดังนี้
1) High Density Polyethylene (HDPE)
2) Low density polyethylene (LDPE)
3) Polypropylene (PP)
4) Polystyrene (PS)
5) Acrylonitrile Butadiene Styrene (ABS) เพื่อวิเคราะห์ประสิทธิภาพราวกันอันตราย ตามมาตรฐาน NCHRP 350 (TL-3) จากผลการวิเคราะห์จากโปรแกรม พบว่า พลาสติกชนิด ABS และชนิด PS มีค่า Deformation ที่น้อยกว่าพลาสติกชนิดอื่นๆ จึงนำพลาสติกทั่งคู่ไปพัฒนาขึ้นรูปเป็นราวกันอันตรายพลาสติกตัวต้นแบบ ด้วยเครื่อง Single Screw Extruder ให้เป็นรูปทรงสี่เหลี่ยมผืนผ้าขนาด 1.0 m X 0.3 m X 0.01 m จำนวนทั้งหมด 40 ชิ้น นำชิ้นงานไปทดสอบแรงดัด (Flexural Strength Test) พบว่า ราวกันอันตรายชนิด ABS ได้กำลังดัดเฉลี่ยเท่ากับ 1.099 kN/mm และชนิด PS ได้กำลังดัดเฉลี่ยเท่ากับ 0.672 kN/mm และชนิด ABS + PS ได้กำลังดัดเฉลี่ยเท่ากับ 1.496 kN/mm
จากนั้นนำไปทดสอบด้วยวิธีการชนหรือ โมเมนตัม (Momentum Test) ด้วยลูกตุ้มที่มีมวลขนาด 101 kgความเร็วในการทดสอบ 20 km/h พบว่าชนิด ABS มีระยะ Deflection เฉลี่ยอยู่ที่ 86.99 mm ชนิด PS
มีระยะ Deflection เฉลี่ยอยู่ที่ 57.08 mm และชนิด ABS + PS ได้ระยะ Deflection เฉลี่ยเท่ากับ 101.31 mm
และสามารถประคองลูกตุ้มให้กลับสู่ตำแหน่งเดิมได้หลังจากทำการทดสอบโดยไม่ทะลุผ่านราวกันกันอันตราย
