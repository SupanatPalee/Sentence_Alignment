sentences
ปัจจุบันตามมาตรฐานห้องปฏิบัติการสอบเทียบเคลื่อนที่จะต้องมีการควบคุมสภาวะภายใน เช่น อุณหภูมิ ความชื้น และความร้อน
ซึ่งการควบคุมอุณหภูมิให้เหมาะสมทำให้มั่นใจได้ว่าห้องปฏิบัติการสอบเทียบเคลื่อนที่นั้นทำงานได้อย่างมีประสิทธิภาพสูงสุด
ดังนั้นถ้าทราบถึงอุณหภูมิภายในห้องปฏิบัติการสอบเทียบเคลื่อนที่
จะสามารถจัดระบบภายในห้องปฏิบัติการสอบเทียบเคลื่อนที่ให้มีคุณภาพยิ่งขึ้น
นอกจากนี้ระยะเวลาเป็นสิ่งที่สำคัญในการออกแบบห้องปฏิบัติการสอบเทียบเคลื่อนที่
ถ้าอุณหภูมิเข้าสู่สมดุลทางความร้อนในเวลาที่เร็วที่สุดก็จะสามารถทำงานได้ทันเวลาที่ลูกค้าต้องการและเพิ่มความพอใจกับลูกค้ามากขึ้น
บทความวิจัยนี้ได้นำเสนอแบบจำลองคณิตศาสตร์ในห้องปฏิบัติการสอบเทียบเคลื่อนที่ซึ่งแสดงอยู่ในรูปของสมการเชิงอนุพันธ์ย่อยอันดับสอง
การจำลองผลได้ใช้วิธีไฟไนท์เอลิเมนต์แบบ 3 มิติ ซึ่งพัฒนาขึ้นเองด้วยโปรแกรม MATLAB
รวมทั้งประยุกต์ใช้การประมาณค่าแบบย้อนหลังที่ขึ้นกับเวลา
โดยพิจารณาฉนวนที่ใช้เป็นผนังห้องปฏิบัติการสอบเทียบเคลื่อนที่ 3 ชนิด คือ ฉนวนใยแก้ว ฉนวนโพลียูริเทน และฉนวนโพลีสไตรีน
พบว่าฉนวนโพลียูรีเทนทำให้อุณหภูมิภายในห้องปฏิบัติการสอบเทียบเคลื่อนที่เข้าสู่สมดุลทางความร้อนเร็วที่สุดใช้เวลา 20 นาที ที่อุณหภูมิ 25 °C
รองมาเป็นฉนวนโพลีสไตรีนและฉนวนใยแก้ว ตามลำดับ
เนื่องจากฉนวนโพลียูริเทนนั้นมีค่าความสามารถในการแพร่ความร้อนที่น้อยที่สุด
ส่งผลให้การถ่ายเทความร้อนจากภายนอกห้องปฏิบัติการสอบเทียบเคลื่อนที่ไม่สามารถถ่ายเทความร้อนเข้ามาภายในห้องปฏิบัติการสอบเทียบเคลื่อนที่ได้หรือถ่ายเทเข้ามาได้น้อย
