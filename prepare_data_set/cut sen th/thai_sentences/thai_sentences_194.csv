sentences
งานวิจัยนี้นำเสนอการวิเคราะห์ปัญหาการนำความร้อนในระบบพิกัดฉากหนึ่งมิติที่สภาวะอยู่ตัวสำหรับวัสดุเนื้อเดียวด้วยวิธีดูอัลเมชไฟไนต์โดเมน
วิธีนี้ใช้เอลิเมนต์เพื่อการประมาณค่าฟังก์ชันร่วมกับการหาฟลักซ์ความร้อนที่ปลายทั้งสองด้านของโดเมนควบคุม
ในบทความมีรายละเอียดของการประดิษฐ์สมการไม่ต่อเนื่องที่จุดต่อต่างๆของโดเมน
ความแม่นยำของการคำนวณเชิงตัวเลขถูกประเมินโดยเปรียบเทียบกับผลเฉลยเชิงวิเคราะห์ในสามปัญหาได้แก่ 1) การนำความร้อนผ่านแท่งวัสดุที่ไม่มีการผลิตความร้อน
2) การนำความร้อนผ่านผนังที่มีการผลิตความร้อน
และ 3) การนำความร้อนผ่านครีบที่มีหน้าตัดสม่ำเสมอ
"เปอร์เซ็นต์ความผิดพลาดรวมของวิธีดูอัลเมชไฟนต์โดเมนด้วยการใช้เอลิเมนต์สี่ชิ้นสำหรับปัญหาที่ 1, 2 และ 3 คือ 0, 0 และ 0.01 ตามลำดับ"
