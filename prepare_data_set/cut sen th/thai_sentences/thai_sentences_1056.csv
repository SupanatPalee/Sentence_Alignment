sentences
งานวิจัยนี้มีวัตถุประสงค์เพื่อศึกษาการจัดการห่วงโซ่อุปทานสำหรับผลิตภัณฑ์เฟอร์นิเจอร์ไม้ อำเภอบางระกำ จังหวัดพิษณุโลก
โดยใช้เทคนิคการบริหารคุณภาพเพื่อเป็นเครื่องมือในการวิเคราะห์โซ่อุปทาน
ซึ่งในงานวิจัยนี้ได้เลือกใช้แผนผังสาเหตุและผล (Cause and effect diagram) การวิเคราะห์ SWOT
อีกทั้งยังใช้เครื่องมือในการวิเคราะห์โซ่อุปทาน อันได้แก่ หลักการโซ่คุณค่า (Value chain) ที่บอกถึงกิจกรรมหลักและกิจกรรมสนับสนุนภายในอุตสาหกรรม ผังกิจกรรมการไหลของข้อมูลสารสนเทศและวัสดุ (IDEF0: Integration definition for function modeling)
จากข้อมูลที่ได้ทำการศึกษาจากกระบวนการของโซ่อุปทานอุตสาหกรรมเฟอร์นิเจอร์ไม้
หลังจากนั้นจะดำเนินการรวบรวมข้อมูลเพื่อใช้ในการวิเคราะห์สู่การกำจัดกิจกรรมที่ไม่จำเป็นโดยใช้เครื่องมือ แผนผังสายธารคุณค่า (Value stream mapping: VSM)
เพื่อแสดงความสัมพันธ์และพัฒนาโซ่อุปทานให้มีประสิทธิภาพมากยิ่งขึ้น
ผลจากการวิจัยพบว่าการที่จะพัฒนาอุตสาหกรรมนั้นจำเป็นที่จะต้องทราบถึงต้นทุนและการดำเนินงานตลอดโซ่อุปทานตั้งแต่ต้นน้ำถึงปลายน้ำ
จึงจะทำให้เกิดการวางแผนในการบริหารอุตสาหกรรมได้อย่างถูกวิธีและยังเป็นการเตรียมพร้อมสำหรับการแข่งที่จะเกิดขึ้นในอนาคต
