sentences
บทความวิจัยนี้ได้ทำการศึกษาเพื่อคัดเลือกพื้นที่ที่เหมาะสมเพื่อการพัฒนาเขตอุตสาหกรรมวัสดุหมุนเวียนแบบยั่งยืนในแขวงสะหวันนะเขต สปป.ลาว
โดยการประยุกต์ใช้การบูรณาการวิธีการตัดสินใจแบบหลายปัจจัย
"ซึ่งประกอบด้วย วิธีกระบวนการลำดับชั้นเชิงวิเคราะห์ (Analytic Hierarchy Process, AHP) วิธี Fuzzy Scoring Method (FSM) และวิธี Technique for Order Preference by Similarity to an Ideal Solution (TOPSIS)"
ในการคัดเลือกพื้นที่นี้ ได้พิจารณาปัจจัยหลัก 3 ปัจจัยภายใต้ปรัชญาการพัฒนาอย่างยั่งยืน (SDGs) ได้แก่ ปัจจัยด้านการพัฒนาเศรษฐกิจ ปัจจัยด้านความรับผิดชอบต่อสังคม และปัจจัยด้านการปกป้องสภาพแวดล้อม รวมทั้งปัจจัยรองและปัจจัยย่อยที่เกี่ยวข้องอีก 6 และ 12 ปัจจัยตามลำดับ
งานวิจัยนี้พบว่าพื้นที่ที่เหมาะสม 3 ลำดับแรก ได้แก่ (1) บ้านแดนสะหวัน เมืองเซโปน มีค่าคะแนนรวมสูงที่สุดเท่ากับ 0.7473 (2) บ้านดง เมืองเซโปน (0.7331) และ (3) บ้านเซโน เมืองอุทุมพอน (0.5279) ตามลำดับ
ซึ่งการศึกษาดังกล่าว
ผู้วิจัยหวังว่าจะเป็นแนวทางในการพัฒนาเขตอุตสาหกรรมวัสดุหมุนเวียนแบบยั่งยืน และการคัดเลือกพื้นที่ที่เหมาะสม สำหรับการศึกษาอื่นๆ ต่อไป
