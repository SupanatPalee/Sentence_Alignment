sentences
การทิ้งความร้อนของเครื่องจักรไอน้ำด้วยปล่องลมร้อน เป็นระบบนวัตกรรมที่อาศัยอากาศเป็นตัวกลางในการรับความร้อนทิ้ง
หลักการทำงาน คือ อากาศใต้ปล่องลมทำการดูดซับความร้อนจากไอเสียของเครื่องจักรไอน้ำโดยอาศัยเครื่องแลกเปลี่ยนความร้อนแบบสัมผัสผิว
ส่งผลให้อุณหภูมิสูงขึ้น
และอากาศร้อนนี้จะลอยตัวสูงขึ้นแล้วระบายออกสู่ปลายปล่องลมด้วยวิธีการพาธรรมชาติ
งานวิจัยนี้เสนอการวิเคราะห์ระบบเบื้องต้นเชิงทฤษฎี
โดยสร้างแบบจำลองทางคณิตศาสตร์จากสมการควบคุมทางวิศวกรรมศาสตร์
เพื่อศึกษาผลกระทบของลักษณะรูปทรงของปล่องลมในรูปแบบต่างๆ ได้แก่ ปล่องหน้าตัดคงที่ ปล่องปลายลู่เข้า และปล่องปลายบานออก
อีกทั้งยังได้ทำการศึกษาเชิงตัวเลขคู่ขนานกันไป
โดยใช้โปรแกรมวิเคราะห์การไหล ANSYS-CFX
เพื่อใช้ตรวจสอบความถูกต้องของแบบจำลองคณิตศาสตร์
ผลพบว่า คำตอบที่ได้จากทั้งสองวิธีสนับสนุนกันดีมาก
และการทำปลายปล่องลมให้บานออกช่วยเพิ่มอัตราการไหล
และทิ้งความร้อนได้มาก
