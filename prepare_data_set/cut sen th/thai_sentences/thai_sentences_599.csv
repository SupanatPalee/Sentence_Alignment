sentences
งานวิจัยนี้มีวัตถุประสงค์เพื่อจัดลำดับจุดเสี่ยงอันตรายบนทางหลวงแผ่นดินหมายเลข 2076
รวบรวมข้อมูลปริมาณจราจรตลอดทั้งปีย้อนหลังระหว่างปีพ.ศ.2560 – 2562 จากกรมทางหลวง และสถิติการเกิดอุบัติเหตุจากบริษัท กลางคุ้มครองผู้ประสบภัยจากรถ จำกัด
ทำการจัดลำดับจุดเสี่ยงอันตราย
โดยใช้วิธีควบคุมคุณภาพของการเกิดอุบัติเหตุ
และคำนวณค่าแฟกเตอร์ความอันตราย (Dangerous Factor; DF)
พบว่า ทุกช่วงถนนบนทางหลวงนี้ มีค่าแฟกเตอร์ความอันตรายต่ำกว่า 1
โดยเขตพื้นที่ตำบลเสียวมีค่าแฟกเตอร์ความอันตรายสูงสุดคือ 0.66
เมื่อแยกรายกิโลเมตรจะเห็นว่าช่วงกิโลเมตรที่ 42-43 มีค่าแฟกเตอร์ความอันตรายสูงสุดคือ 0.68
ซึ่งถือว่าไม่มีจุดเสี่ยงอันตรายที่อยู่ในช่วงวิกฤติหรือต้องการควบคุมดูแลเป็นพิเศษ
แต่ต้องมีการปรับปรุงแก้ไขจุดเสี่ยงที่อาจเกิดอุบัติเหตุได้
จากนั้นประยุกต์ใช้ทฤษฎีฮิยาริ—ฮัตโตะ ให้ประชนในพื้นที่ร่วมระบุจุดเสี่ยงลงในแผนที่ฮิยาริ มีจุดเสี่ยง 4 จุด ที่ต้องปรับปรุงบนทางหลวงแผ่นดินหมายเลข 2076
พร้อมวิเคราะห์ลักษณะทางกายภาพของจุดเสี่ยง
เพื่อเป็นแนวทางการพิจารณาแก้ไขจุดเสี่ยงทางถนนที่อาจเกิดอันตราย
และสร้างความปลอดภัยให้แก่ผู้ใช้รถใช้ถนนอย่างมีประสิทธิภาพ
