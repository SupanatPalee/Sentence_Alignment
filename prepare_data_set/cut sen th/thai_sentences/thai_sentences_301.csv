sentences
การย้อมผ้าไหมด้วยสีสกัดธรรมชาติจากใบมันสำปะหลังและใช้สารช่วยติดสี (Meta mordanting) คือ เหล็กคลอไรด์ (FeCl3.6H2O) สารส้ม (AlK(SO4)2.12H2O) และเกลือ (NaCl)
ย้อมผ้าไหมที่อุณหภูมิ 90 องศาเซลเซียส เป็นเวลา 60 นาที
"ทำการศึกษาการต้านรังสียูวีของผ้าไหมด้วยค่าแฟกเตอร์การต้านรังสียูวี (Ultraviolet protection factor, UPF)"
และวิเคราะห์องค์ประกอบทางเคมีที่มีอยู่ในสีย้อมธรรมชาติด้วยเทคนิคอินฟราเรด (FTIR)
จากการศึกษาพบว่าสีผ้าที่ย้อมด้วยใบมันสำปะหลังที่สังเคราะห์ได้มีลักษณะเป็นสีเทา
ในขณะที่การใช้สารช่วยติดสีเหล็กคลอไรด์และเกลือผสมเข้าไปในการย้อมจะทำให้ผ้าย้อมสีสกัดจากใบมันสำปะหลังมีสีเทาเข้มขึ้นอย่างเห็นได้ชัดและมีผลการทดสอบการป้องกันรังสียูวีผ้าย้อมอยู่ในระดับดีเยี่ยม
อันเป็นผลมาจากสารในกลุ่มพอลิฟินอล (Polyphenol) และแทนนิน (Tannin) ที่สกัดได้จากใบมันสำปะหลัง
