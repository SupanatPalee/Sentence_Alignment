sentences
งานวิจัยนี้มีวัตถุประสงค์เพื่อเพิ่มประสิทธิภาพในกระบวนการผลิตร่มโบราณ ให้ตอบสนองการรองรับต่อความต้องการของลูกค้า และการเพิ่มผลผลิตให้แก่ผู้ประกอบการ
โดยการนำหลักการการศึกษางานและการศึกษาเวลาในการทำงาน วิเคราะห์โดยใช้แผนภูมิกระบวนการไหล
พบว่าเกิดปัญหารอคอยในขั้นตอนการเจาะรูค้ำร่มโบราณ
เนื่องจากต้องทำการเจาะครั้งละหนึ่งรูและมีความยุ่งยาก
ผู้วิจัยจึงได้ปรับปรุงกระบวนการทำงานโดยการประยุกต์ใช้หลักการ ECRS ได้แก่ การรวมวิธีการทำงานบางขั้นตอนที่ซ้ำซ้อนเข้าด้วยกัน (Combine) และการปรับปรุงวิธีการทำงานให้ง่ายขึ้น (Simplify)
โดยการออกแบบเครื่องมือช่วยในการทำงาน คือ อุปกรณ์เจาะรูค้ำร่มโบราณ
จากนั้นดำเนินการทดลองเพื่อทดสอบหาสภาวะที่เหมาะสมของอุปกรณ์โดยการทดลองหาลักษณะการเรียงของดอกสว่าน 4 ลักษณะ ได้แก่ เส้นตรง  เฉียง ตัววี(V) และตัววีคว่ำ(Λ) ด้วยแผนการทดลองแบบสุ่มสมบูรณ์ (Complete Randomized Design; CRD)
พบว่าลักษณะการเรียงตัวของดอกสว่านมีผลกระทบต่ออัตราเร็วในการเจาะรูค้ำร่มโบราณอย่างมีนัยสำคัญ (P-Value=0.00) ที่ระดับความเชื่อมั่นร้อยละ 95 และลักษณะการเรียงตัวของดอกสว่านแบบเส้นตรงให้อัตราเร็วในการเจาะรูสูงที่สุดเท่ากับ 0.84 มิลลิเมตร/วินาที
หลังปรับปรุงกระบวนการผลิตสามารถช่วยให้พนักงานทำงานได้รวดเร็วขึ้นโดยสามารถเจาะรูค้ำร่มเพียงครั้งเดียวได้จำนวน 8 รูต่อค้ำร่มโบราณ 1 ชิ้น  ขั้นตอนการเจาะรูค้ำร่มจากเดิม 13 ขั้นตอน ลดลงเหลือ 5 ขั้นตอน สามารถเพิ่มประสิทธิภาพในการผลิตร่มโบราณจากเดิม 1 คัน ใช้เวลาในการผลิต 75.09 นาที เป็น 38.73 นาที คิดเป็นประสิทธิภาพที่เพิ่มขึ้นร้อยละ 48.42
