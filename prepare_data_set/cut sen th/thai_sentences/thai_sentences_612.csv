sentences
บทความนี้มีวัตถุประสงค์เพื่อศึกษาผลกระทบต่อสมบัติของอิฐดินซีเมนต์ที่ใช้ยางพาราเป็นสารผสมเพิ่ม
โดยทดสอบกับดินสองชนิดที่แตกต่างกัน คือ ดินลูกรังบดละเอียด และดินร่วนปนทราย
"เตรียมตัวอย่างอิฐดินซีเมนต์โดยใช้ยางพาราเป็นสารผสมเพิ่มด้วยปริมาณที่แตกต่างกัน คือ ร้อยละ 0, 2, 4, 5, 6, 8 และ 10 โดยน้ำหนักของน้ำ และเปรียบเทียบสมบัติของอิฐดินซีเมนต์กับมาตรฐานผลิตภัณฑ์ชุมชน มผช.602/2547"
ผลทดสอบพบว่าอิฐดินซีเมนต์ที่ผลิตจากดินลูกรังบดละเอียดปรับปรุงคุณภาพด้วยยางพารา ร้อยละ 5
โดยน้ำหนักของน้ำ มีค่าความต้านแรงอัดสูงที่สุด คือ 10.96 เมกะปาสคาล ซึ่งมากกว่าค่าความต้านทานแรงอัดของอิฐดินซีเมนต์ที่ไม่มีน้ำยางพาราเป็นสารผสมเพิ่มอย่างมีนัยสำคัญทางสถิติ ที่ระดับ 0.05
และมีสมบัติอื่นตามมาตฐานของอิฐชนิดรับน้ำหนัก
ส่วนอิฐดินซีเมนต์ที่ผลิตจากดินร่วนปนทรายที่ไม่มีจุดพลาสติก
เมื่ออัดขึ้นรูปแล้วทำให้อิฐดินซีเมนต์มีการแตกร้าว
เมื่อใช้ยางพาราร้อยละ 5
โดยน้ำหนักของน้ำ เป็นสารผสมเพิ่ม
ทำให้อิฐดินซีเมนต์มีลักษณะทางกายภาพที่ดี
ไม่เกิดการแตกร้าวภายหลังการอัดขึ้นรูป
และมีคุณลักษณะตามเกณฑ์ของอิฐชนิดไม่รับน้ำหนัก
การวิจัยนี้สรุปได้ว่าการปรับปรุงคุณภาพอิฐดินซีเมนต์ด้วยยางพารา ร้อยละ 5
โดยน้ำหนักของน้ำ
ทำให้อิฐดินซีเมนต์มีสมบัติเชิงกลที่ดี
โดยมีความต้านแรงอัดเพิ่มขึ้นอย่างมีนัยสำคัญทางสถิติ
และยางพารายังทำหน้าที่เป็นสารเชื่อมประสานช่วยให้สามารถอัดขึ้นรูปอิฐดินซีเมนต์โดยไม่แตกร้าว
ซึ่งผลปรากฎชัดเจนในกรณีดินที่มีขนาดคละที่ดี โดยเฉพาะดินร่วนปนทราย
แต่อย่างไรก็ตามสมบัติของอิฐดินซีเมนต์ก็ขึ้นอยู่กับชนิดของดิน และปริมาณปูนซีเมนต์ที่ใช้ในการผลิตเป็นสำคัญ
