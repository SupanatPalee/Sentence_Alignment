sentences
ข้อมูลสภาพถนน อาทิ สภาพความเสียหายและคุณภาพการขับขี่ สามารถใช้เป็นตัวชี้วัดด้านคุณภาพของโครงข่ายถนนของประเทศได้
แต่ข้อมูลดังกล่าวไม่ได้เป็นตัวชี้วัดความแข็งแรงและความสามารถในการรับน้ำหนักบรรทุกของโครงสร้างถนนโดยตรง
เพื่อตอบประเด็นข้อจำกัดดังกล่าว
ตัวแปรด้านโครงสร้างถนนทดสอบด้วยเครื่อง Falling Weight Deflectometer (FWD) จึงถูกนำมาใช้พัฒนาแบบจำลองการเสื่อมสภาพถนนสำหรับระบบบริหารจัดการทางหลวงของประเทศไทย
บทความวิจัยนี้นำเสนอแนวทางการนำตัวแปรด้านโครงสร้างถนนสำหรับงานบำรุงรักษาและบูรณะปรับปรุงถนน
โดยอ้างอิงจากผลงานศึกษาในอดีต
ผลการวิเคราะห์ในเบื้องต้นจากการศึกษาครั้งนี้ พบว่าเครื่อง FWD สามารถใช้ประเมินสภาพโครงสร้างถนนและใช้เป็นแนวทางพัฒนาแบบจำลองการเสื่อมสภาพถนนเพื่อทำนายสมรรถนะทางหลวงของประเทศไทยต่อไปได้ ซึ่งเป็นหัวใจสำคัญของระบบบริหารจัดการทางหลวงในอนาคต
กรมทางหลวงมุ่งหวังที่จะลดความเสียหายและค่าใช้จ่ายในการซ่อมบำรุงทางหลวง
โดยอาศัยข้อมูลสภาพถนนจริงและแบบจำลองทำนายสมรรถนะทางหลวงซึ่งเป็นของประเทศไทยเอง ผ่านระบบบริหารจัดการทางหลวงที่ทันสมัย
