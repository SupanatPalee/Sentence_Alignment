sentences
งานวิจัยนี้มีวัตถุประสงค์เพื่อเพิ่มประสิทธิภาพในการคัดเมล็ดกาแฟกะลาพันธุ์อาราบิก้า
โดยใช้เทคนิค ECRS และการยศาสตร์
โดยทำการศึกษากระบวนการคัดเมล็ดกาแฟกะลาและทำการศึกษาวิธีการทำงาน
โดยการเขียนแผนภูมิมือซ้าย - มือขวา ในการหาแนวทางการปรับปรุงกระบวนการทำงานให้เป็นมาตรฐาน
โดยนำหลักทฤษฎี ECRS คือ การกำจัด การรวมกัน การจัดใหม่ และการทำให้ง่าย รวมทั้งหลักการยศาสตร์มาปรับปรุงขั้นตอนการคัดเมล็ดกาแฟ
จากการศึกษากระบวนการคัดแยกเมล็ดกาแฟกะลาก่อนปรับปรุงพบว่ามีกระบวนการทำงาน 16 ขั้นตอน
เวลาการคัดเมล็ดกาแฟเฉลี่ย 3.54 นาทีต่อกิโลกรัม
การนำหลัก ECRS และการยศาสตร์มาใช้ ทำให้สามารถลดท่าทางการเคลื่อนไหวที่ไม่เหมาะสม
กำจัดกระบวนการทำงานที่ไม่จำเป็นใช้โต๊ะคัดเมล็ดกาแฟในการคัดแยก
และทำการคัดเมล็ดกาแฟโดยใช้สองมือ
ผลการศึกษาพบว่ากระบวนการทำงานลดลงเหลือ 7 ขั้นตอน
เวลามาตรฐานในการคัดเมล็ดกาแฟกะลาของพนักงานหลังการปรับปรุงเฉลี่ย 3.06 นาทีต่อกิโลกรัม ซึ่งลดลงจากเดิม 0.48 นาทีต่อกิโลกรัม
สามารถเพิ่มประสิทธิภาพในการคัดเมล็ดกาแฟได้ร้อยละ 13.6
