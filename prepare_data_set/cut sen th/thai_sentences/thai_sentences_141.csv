sentences
งานวิจัยนี้เป็นการนำเสนอนโยบายสินค้าคงคลังที่พิจารณาจากจุดคุ้มทุน ภายใต้ความต้องการที่ไม่แน่นอนและความอ่อนไหวของราคาสินค้าของบริษัทกรณีศึกษา ซึ่งมีการจำหน่ายสินค้าแบบค้าส่งและแบบค้าปลีก
เพื่อเพิ่มสภาพคล่องในการดำเนินธุรกิจและโอกาสในการทำกำไร
การศึกษาวิจัยนี้ได้พัฒนาตัวแบบจำลองทางคณิตศาสตร์ที่เหมาะสมกับนโยบายการสั่งซื้อสินค้าแบบ Min-Max และนโยบายแบบมีส่วนลดทางการค้าแบบมีเงื่อนไข
ผลการศึกษาพบว่า นโยบายการสั่งซื้อสินค้าแบบ Min มีต้นทุนสินค้าคงคลังรวมต่ำกว่านโยบายอื่น
ในขณะที่นโยบายการสั่งซื้อสินค้าแบบ Max และนโยบายแบบมีส่วนลดทางการค้ามีต้นทุนสินค้าคงคลังรวมแตกต่างกัน
ส่วนการวิเคราะห์ความไว พบว่า การเปลี่ยนแปลงราคาที่เพิ่มขึ้นหรือลดลงของใบสั่งซื้อสินค้าแต่ละชนิดจะส่งผลต่อราคาจำหน่ายสินค้าสำหรับแบบค้าปลีกและแบบค้าส่ง และเงื่อนไขการให้ส่วนลดทางการค้ามีผลต่อระดับของการขาดทุนของสินค้าแต่ละชนิดที่แตกต่างกัน
การวิเคราะห์จุดคุ้มทุน พบว่า เมื่อจุดคุ้มทุนอยู่ที่ระดับ 55% ขึ้นไป
แม้ว่าการสั่งซื้อสินค้าจะมีส่วนลดทางการค้าหรือไม่มีก็ตาม
จะส่งผลให้กำไรสุทธิจากการจำหน่ายสินค้าแบบค้าปลีกมากกว่าแบบค้าส่ง
