sentences
งานวิจัยนี้มีจุดประสงค์ในการประยุกต์การเชื่อมทิก (Tungsten inert gas welding: TIG welding) แบบไม่ใช้โลหะเติม (Fillerless metal) ในการเชื่อมรอยต่อชนท่อไร้ตะเข็บระหว่างเหล็กกล้าไร้สนิมต่างชนิด AISI304 และ AISI316L ด้วยการเชื่อมหนึ่งแนวและการเชื่อมซ้ำหลายแนว
รอยต่อชน 3 รูปแบบถูกทำการออกแบบและเชื่อมด้วยกระแสเชื่อม 135 A แก๊สปกคลุม คือ แก๊สอาร์กอนที่อัตราการไหล 12.5 l/min และความเร็วแนวเชื่อม 200 mm/min
หลังจากนั้นถูกนำมาทำการศึกษาความสัมพันธ์ระหว่างสมบัติของรอยต่อและโครงสร้างมหภาค
ผลการทดลองโดยสรุปมีดังนี้
การเชื่อมทิกแบบไม่ใช้โลหะเติมสามารถทำการเชื่อมซ่อมรอยต่อเหล็กกล้าไร้สนิมต่างชนิดระหว่าง AISI304 และ AISI316L
และทำให้เกิดแนวเชื่อมสมบูรณ์ได้ดังคาดหวัง
เมื่อองค์ประกอบของเหล็กกล้าไร้สนิม AISI304 มีค่าสูงในโลหะเชื่อมสามารถส่งผลทำให้เกิดการเพิ่มความกว้างของแนวเชื่อม การเพิ่มความเว้าของแนวเชื่อม และการลดความนูนแนวราก
เมื่อทำการเปรียบเทียบความแข็งแรงดึงของรอยต่อเชื่อม
พบว่าความแข็งแรงดึงของรอยต่อเชื่อมหลายแนวมีค่าต่ำกว่าความแข็งแรงของรอยต่อเชื่อมหนึ่งแนวประมาณ 20-30% รอยต่อการเชื่อมซ้ำแนวที่มีส่วนผสมของเหล็กกล้าไร้สนิม AISI304 มากกว่าให้ค่าความแข็งแรงสูงกว่าและโลหะเชื่อมที่มีพื้นที่แคบกว่ารอยต่อการเชื่อมซ้ำแนวที่มีส่วนผสมของเหล็กกล้าไร้สนิม AISI304
