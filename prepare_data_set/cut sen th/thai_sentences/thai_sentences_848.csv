sentences
งานวิจัยนี้มีวัตถุประสงค์เพื่อจัดสมดุลสายการผลิตโครงอลูมิเนียมในบริษัทกรณีศึกษา(บริษัทตัวอย่าง)
เพื่อให้สามารถส่งสินค้าให้ลูกค้าได้ทันตามกำหนด
จากการวิเคราะห์สาเหตุด้วยผังก้างปลา พบว่าอุปกรณ์จับยึดในสถานีงาน CNC (สถานีงานที่ 3) ไม่เหมาะสมทำให้ใช้เวลาปรับตั้งเครื่องนาน และ การคัดแยกที่ใช้เวลานานในกระบวนการประกอบ
ด้วยเหตุนี้การออกแบบตัวจับยึดใหม่ที่เหมาะสมจะช่วยลดเวลาการทำงานในกระบวนการ CNC
นอกจากนี้ได้ทำการออกแบบรถเข็นช่วยลำเลียงและคัดแยกประเภทโครงอลูมิเนียมแต่ละชนิด
ช่วยให้การทำงานในกระบวนการคอขวดลดลง
โดยนำแนวคิดจากหลักการ ECRS เพื่อช่วยลดเวลาสูญเปล่าในการทำงาน
ส่งผลให้เวลาในกระบวนการผลิตมีความสมดุลมากขึ้น และเวลาในการผลิตต่ำกว่า
อัตราความต้องการของลูกค้า
หลังปรับปรุง
พบว่าจำนวนสถานีงานลดลง จาก 6 เหลือ 4 สถานีงาน
ประสิทธิภาพสายการผลิตเพิ่มขึ้นจาก 46.45% เป็น 84.38%
ความแปรปรวนของภาระงานลดลง จาก 235.23 นาที เหลือ 41.72นาที ลดลง 82.26% ความเท่าเทียมกันในการกระจายงาน ลดลงจาก 70.17 เป็น 16.08
