sentences
งานวิจัยนี้มีวัตถุประสงค์เพื่อเป็นการออกแบบและพัฒนาดอกสว่านในการเจาะรูชิ้นงานอลูมิเนียม
ผลิตภัณฑ์ที่ยึดไฟหน้า ด้วยเครื่องจักรอัตโนมัติ
โดยการใช้แผนผังแสดงเหตุและผล ช่วยในการวิเคราะห์ปัญหาของการเจาะรูชิ้นงานอลูมิเนียมใช้เวลานาน
พบว่าสาเหตุย่อยเกิดจากต้องใช้ดอกลบคมชิ้นงานแยกจากดอกสว่านเจาะชิ้นงานมีผลทำให้ผลผลิตต่ำ
ดังนั้นผู้วิจัยจึงได้ทำการปรับปรุงวิธีการทำงานใหม่
โดยทำการรวมดอกสว่านเจาะชิ้นงานและดอกลบคมชิ้นงานเข้าไว้ด้วยกันเพื่อที่จะลดเวลาในการสับเปลี่ยนดอกสว่าน
ในการดำเนินงานใช้วิธีการออกแบบการทดลองแฟคทอเรียล เต็มรูปแบบทั่วไป
เพื่อหาสภาวะที่เหมาะสมในการเจาะรูชิ้นงานด้วยดอกสว่านที่ได้พัฒนาใหม่
"ผลจากการทดลองพบว่าค่าปัจจัยที่เหมาะสมสำหรับดอกสว่านแบบใหม่ที่ความเร็วรอบ 3,000 รอบ/นาที และอัตราป้อนอยู่ที่ 250 มิลลิเมตร/นาที"
จะได้ค่าความหยาบผิวที่ดีกว่าดอกสว่านแบบเดิม
โดยค่าความหยาบผิวแบบเดิมมีค่าเฉลี่ย Rz 8.484 µm
และค่าความหยาบผิวแบบใหม่มีค่าเฉลี่ย Rz 5.103 µm
ทำให้สามารถเพิ่มผลผลิตชิ้นงานจาก 282 ชิ้นต่อวัน เป็น 297 ชิ้นต่อวัน เพิ่มขึ้น 15 ชิ้นต่อวัน
