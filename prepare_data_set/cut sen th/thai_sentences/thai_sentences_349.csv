sentences
การวิจัยนี้มีวัตถุประสงค์เพื่อศึกษาลักษณะสมบัติของน้ำเสียยางพาราจากยางก้อนถ้วยและปัจจัยที่มีผลต่อกระบวนการเฟนตันในการบำบัดน้ำเสียยางพารา ตลอดจนประสิทธิภาพในการบำบัด
จากผลการศึกษาพบว่า ลักษณะของน้ำเสียจากยางก้อนถ้วย มีสีดำ
มีกลิ่นเหม็นฉุนคล้ายน้ำเสียจากบ่อเกรอะ
"จากการวิเคราะห์น้ำเสีย ค่าพีเอช (pH) ซีโอดี (COD) สารแขวนลอย (SS) และทีดีเอส (TDS) มีค่าเท่ากับ 5.52±0.05, 52,179±100.49 mg/L, 916.67±125.83 mg/L, 25,350±636.40 mg/L ตามลำดับ"
"ปัจจัยสำคัญที่มีผลต่อกระบวนการเฟนตันในการบำบัดน้ำเสียยางพาราที่ทำการศึกษา ได้แก่ pH ที่ 2, 3, และ 4 ระยะเวลาสัมผัส ที่ 90, 120 และ 150 นาที และอัตราส่วนโดยมวลระหว่าง H2O2: Fe2SO4•7H2O ที่ 5:1, 10:1 และ 15:1"
จากผลการศึกษาพบว่า
ประสิทธิภาพการกำจัดค่าซีโอดี ที่สูงที่สุด (83.47±6.38%) คือที่ pH 3
อัตราส่วนโดยมวลระหว่าง H2O2: Fe2SO4•7H2O ที่ 5:1 และระยะเวลาสัมผัส 90 นาที การบำบัดค่าสารแขวนลอย ประสิทธิภาพที่ดีที่สุด (51.30±8.26%) ที่ pH 2 อัตราส่วนโดยมวลระหว่าง H2O2: Fe2SO4•7H2O ที่ 15:1 และระยะเวลาสัมผัส 90 นาที
ส่วนการบำบัดปริมาณของแข็งละลายน้ำ พบว่า ค่า TDS มีค่าเพิ่มขึ้น
"อย่างไรก็ตามเมื่อเทียบกับมาตรฐานคุณภาพน้ำทิ้งจากโรงงานอุตสาหกรรมและนิคมอุตสาหกรรมที่กำหนดให้ปริมาณสารของแข็งที่ละลายน้ำ ไม่เกิน 3,000 mg/L ถือว่าผ่านมาตรฐานคุณภาพน้ำทิ้ง"
ยกเว้นค่า TDS ที่ pH 2 อัตราส่วนโดยมวลระหว่าง H2O2: Fe2SO4•7H2O เท่ากับ 15:1 และระยะเวลาสัมผัสที่ 90 นาที ซึ่งมีค่าเกินค่ามาตรฐานเล็กน้อย คำสำคัญ น้ำเสียยางพารา  ยางก้อนถ้วย กระบวนการเฟนตัน  ไฮโดรเจนเปอร์ออกไซด์  เฟอรัสซัลเฟต
