sentences
การสำรวจสภาพจราจรเป็นรากฐานสำคัญที่ใช้ในการวิเคราะห์ ออกแบบ วางแผน ประเมินและบริหารจัดการด้านการขนส่งและจราจร
โดยวิธีการสำรวจโดยการเคลื่อนที่ของยานพาหนะหรือ Moving Observer Method (MOM) เป็นวิธีการสำรวจจราจรระดับมหภาคที่ถูกใช้อย่างแพร่หลายซึ่งง่ายต่อการใช้งาน
ประหยัดเวลาและค่าใช้จ่ายในการดำเนินการ
งานวิจัยนี้ได้นำเทคโนโลยีปัญญาประดิษฐ์มาประยุกต์ใช้กับการสำรวจ
"โดยใช้ YOLOv7 architecture ในการตรวจจับยานพาหนะ, StrongSORT architecture ในการติดตามยานพาหนะและเทคนิค Canny Edge กับ Hough Transform ในการตรวจจับเส้นจราจรเพื่อนำมาจำแนกประเภทและรูปแบบเคลื่อนที่ของยานพาหนะแล้วนำผลลัพธ์ที่ได้ไปใช้ในการประมาณค่าตัวแปรกระแสจราจรตามวิธีสำรวจ MOM"
โดยทดลองใช้กับชุดข้อมูลสำรวจบนถนนระหว่างเมือง 5 ช่วงถนนในประเทศไทยที่มี 1 ช่องจราจรต่อทิศทางแบบไม่มีเกาะกลางและมีความยาว 2 ถึง 5 กิโลเมตร
"โดยผลประเมินประสิทธิภาพของโมเดลในการจำแนกประเภทและรูปแบบการเคลื่อนที่ของยานพาหนะประกอบด้วย จำนวนรถทิศทางตรงข้าม รถที่แซงรถสำรวจและรถที่ถูกรถสำรวจแซงมีค่า F1-score เท่ากับ 93.25, 94.79, 64.62% ตามลำดับ"
"ส่งผลให้ประสิทธิภาพในการประมาณค่าตัวแปรกระแสจราจรตามวิธี MOM ที่ประกอบด้วย อัตราการไหล ความเร็วเฉลี่ยและความหนาแน่นกระแสจราจรเมื่อเปรียบเทียบกับการใช้ข้อมูลจริงพบว่า มีความคลาดเคลื่อนโดยสัมบูรณ์เฉลี่ยเท่ากับ 2.36, 0.73 และ 2.86% ตามลำดับ"
"และมีค่าความคลาดเคลื่อนสัมบูรณ์สูงสุดเท่ากับ 7.88, 5.80 และ 7.65% ตามลำดับ"
