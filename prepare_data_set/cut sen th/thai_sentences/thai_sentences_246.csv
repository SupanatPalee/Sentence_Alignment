sentences
บทความนี้นำเสนอการประเมินความสามารถการรองรับโหลดและกำลังการผลิตไฟฟ้าข้ามพื้นที่ควบคุมด้วยเทคนิคการคำนวณการไหลของกำลังไฟฟ้าแบบทำซ้ำภายใต้การพิจารณาการละเมิดข้อจำกัดค่าควบคุมของระบบ
โดยวัตถุประสงค์ในการนำเสนอเทคนิคนี้เพื่อศึกษาประเมินขีดความสามารถการรองรับการเปลี่ยนแปลงโหลดและกำลังการผลิต รวมถึงการกำหนดพื้นที่วิกฤตของระบบไฟฟ้ากำลังเพื่อใช้ในการปรับปรุงความเสถียรภาพของระบบไฟฟ้ากำลัง
ซึ่งการประเมินความสามารถระบบในการศึกษานี้ได้กำหนดการศึกษาไว้ 3 กรณีซึ่งประกอบด้วย กรณีแรกคือขีดความสามารถในการรองรับการเพิ่มขึ้นของโหลดในระบบขณะที่กำลังการผลิตคงที่
กรณีที่สองคือขีดความสามารถในการรองรับการลดลงของโหลดขณะที่กำลังการผลิตคงที่
และกรณีสุดท้ายคือขีดความสามารถในการรองรับการลดลงของกำลังผลิตในระบบขณะที่โหลดคงที่
ในการศึกษาได้ใช้ระบบไฟฟ้ากำลังประเทศไทยเป็นระบบฐานในการศึกษาเพื่อนำเสนอเทคนิคและกระบวนการศึกษาการประเมินความสามารถของระบบไฟฟ้ากำลังขนาดใหญ่
"โดยระบบไฟฟ้ากำลังประเทศไทยมีกำลังผลิตอยู่ที่ 27,443.75 MW โหลดในระบบอยู่ที่ 26,848.58 MW และความสูญเสียในระบบอยู่ที่ 595.17 MW"
โดยค่าจำกัดการละเมิดของระบบในการประเมินจะควบคุมแรงดันไฟฟ้าที่ 0.90-1.10 p.u. และภาระโหลดของอุปกรณ์ส่งผ่านพลังงานที่ 105 เปอร์เซ็นต์
ซึ่งระบบไฟฟ้ากำลังประเทศไทยที่ใช้ในการศึกษานี้ได้แบ่งระบบออกเป็น 7 พื้นที่ควบคุมย่อย
โดยผลการศึกษาสามารถทำให้ทราบถึงขีดความสามารถในการรองรับการเปลี่ยนแปลงปริมาณโหลดและกำลังการผลิตไฟฟ้าข้ามพื้นที่ควบคุมย่อยโดยพบว่าพื้นที่ระบบไฟฟ้ากำลังภาคตะวันออกเฉียงเหนือสามารถรองรับการเปลี่ยนแปลงโหลดและกำลังการผลิตไฟฟ้าข้ามพื้นที่ควบคุมได้น้อยกว่าระบบอื่น
นอกจากนี้ผลการศึกษายังสามารถระบุพื้นที่ที่วิกฤตด้านแรงดันและพื้นที่ที่เกิดความหนาแน่นกำลังไฟฟ้าไหลสูงสุดซึ่งเป็นข้อมูลสำคัญเพื่อใช้ในการปรับปรุงความเสถียรภาพระบบไฟฟ้ากำลัง
