sentences
งานวิจัยนี้มีวัตถุประสงค์เพื่อศึกษาค่าน้ำหนักของเกณฑ์การตัดสินใจสำหรับคัดเลือกตำแหน่งที่ตั้งศูนย์บริการยางโดยใช้กระบวนการลำดับชั้นเชิงวิเคราะห์แบบฟัซซี่ (FAHP)
ค่าน้ำหนักของเกณฑ์ที่ประเมินได้จะถูกนำไปตัดสินใจในการลงทุนศูนย์บริการยาง
เกณฑ์หลักที่พิจารณามี 7 เกณฑ์ คือ ขนาดของศูนย์บริการ รูปร่างของศูนย์บริการ ความสามารถในการเข้าถึง การมองเห็นจากลูกค้า อิทธิพลของสิ่งที่ตั้งอยู่ข้างเคียง ที่จอดรถของศูนย์บริการ การสัญจรของลูกค้าและอาณาเขตของตลาด
ผลการศึกษาพบว่าเกณฑ์ที่มีความสำคัญมากที่สุดในการเลือกที่ตั้งศูนย์บริการยาง คือ ความสามารถในการเข้าถึง การมองเห็นจากกลุ่มลูกค้า และอิทธิพลของสิ่งที่ตั้งอยู่ใกล้เคียง ตามลำดับ
ดังนั้น เกณฑ์หลัก 3 เกณฑ์นี้จะถูกนำไปเป็นข้อมูลตัดสินใจสำหรับนักลงทุนรายใหม่และเพื่อให้ธุรกิจมีโอกาสประสบความสำเร็จมากยิ่งขึ้น
