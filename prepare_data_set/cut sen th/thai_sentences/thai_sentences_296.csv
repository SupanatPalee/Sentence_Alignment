sentences
งานวิจัยนี้มีวัตถุประสงค์เพื่อปรับปรุงกระบวนการตรวจสอบคุณภาพสินค้าของพนักงานคิวซีในคลังสินค้าพาณิชย์อิเล็กทรอนิกส์ซึ่งจัดเก็บสินค้าประเภทอุปกรณ์กีฬาและเครื่องดนตรี
โดยมุ่งเน้นไปที่การลดอัตราการคืนสินค้าจากลูกค้า
จากการเก็บรวบรวมข้อมูลระหว่างเดือนสิงหาคม - ธันวาคม พ.ศ. 2562 พบว่าสินค้าถูกส่งคืนกลับมาถึงร้อยละ 4.52
โดยส่วนหนึ่งเกิดจากความผิดพลาดในกระบวนการตรวจสอบคุณภาพสินค้าก่อนส่งออกจากคลังสินค้าโดยพนักงานคิวซี
และเมื่อทำการวิเคราะห์ข้อมูลสินค้าส่งคืนดังกล่าวโดยใช้แผนภูมิพาเรโตพบว่ากว่าร้อยละ 80 ของประเด็นปัญหาด้านคุณภาพได้แก่ สินค้าชำรุด (ร้อยละ 63.86) และสินค้ามีรอยเปื้อน (ร้อยละ 29.88)
จากนั้นผู้วิจัยได้ทำการวิเคราะห์สาเหตุความผิดพลาดโดยใช้วิธีวิเคราะห์ทำไม-ทำไม
และพบว่าสาเหตุหลักคือไม่มีการจัดทำเอกสารมาตรฐานการปฏิบัติงานอย่างเป็นลายลักษณ์อักษร
และไม่มีการฝึกอบรมขั้นตอนการทำงานและเกณฑ์การตัดสินใจด้านคุณภาพให้กับพนักงาน
ดังนั้นจึงได้ดำเนินมาตรการปรับปรุงโดย
(1) จัดทำเอกสารขั้นตอนการปฏิบัติงานสำหรับพนักงานคิวซี
(2) จัดฝึกอบรมขั้นตอนและวิธีการปฏิบัติที่ถูกต้องให้พนักงานคิวซี
และ
(3)
ทำการทดสอบความสามารถในการตรวจจับชิ้นงานของพนักงานคิวซี
ผลจากการปรับปรุงกระบวนการตรวจสอบคุณภาพพบว่าสามารถลดปริมาณสินค้าส่งคืนเฉลี่ยต่อเดือนได้ถึงร้อยละ 37.95
และลดอัตราส่วนสินค้าส่งคืนเมื่อเทียบกับสินค้าที่ส่งขายทั้งหมดได้ร้อยละ 21.42
"ส่งผลให้ต้นทุนการดำเนินงานลดลงจาก 296,097.21 บาท เหลือเพียง 100,533.13 บาท หรือลดลงร้อยละ 66.05"
"คิดเป็นค่าใช้จ่ายที่สามารถประหยัดได้ 195,564.08 บาทต่อเดือน หรือ 2,346,768.96 บาทต่อปี"
