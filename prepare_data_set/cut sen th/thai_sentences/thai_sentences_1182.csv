sentences
งานวิจัยนี้จัดทำขึ้นเพื่อมีวัตถุประสงค์ในการออกแบบถังหมักปุ๋ยสำหรับครัวเรือนขนาดเล็ก
ทำให้สะดวกต่อการใช้งาน
มีขนาดเล็กเหมาะสมกับพื้นที่จำกัด
และต้องไม่มีกลิ่นเหม็นหรือมีแมลงมารบกวน
เป็นการลดปริมาณขยะที่ต้องจัดการตั้งแต่ต้นทาง
โดยมีการศึกษากระบวนการหมักและออกแบบถังหมักปุ๋ยที่มีปัจจัยต่าง ๆ กัน ได้แก่ มีการติดตั้งพัดลมเพื่อเป็นการเติมอากาศให้ถังหมัก
มีการใช้เอนไซม์ช่วยจากมะละกอและสับปะรด
และมีการใช้ตัวกลางเป็นแกลบและขุยมะพร้าวเพื่อเป็นที่ยึดเกาะให้กับจุลินทรีย์ที่มีประสิทธิภาพและทำให้เกิดความสะดวกในการใช้งานและการขนส่ง
โดยผลการทดลองพบว่าค่าผลิตภัณฑ์ต่อวัตถุดิบตั้งต้นเฉลี่ย มีค่าเท่ากับ 0.28±0.08 กรัมผลิตภัณฑ์ต่อกรัมวัตถุดิบตั้งต้น ค่าความชื้นเฉลี่ยจากการใส่ขยะแบบต่อเนื่อง 2 เดือน (เมื่อถังเต็มที่ปริมาตร 90% ของถัง) ของถังหมักปุ๋ยที่ติดตั้งพัดลม มีค่าเท่ากับ 78.2±8.4 เปอร์เซ็นต์
ค่าความชื้นเฉลี่ยของถังหมักปุ๋ยที่ไม่ติดตั้งพัดลม มีค่าเท่ากับ 82.0±5.6 เปอร์เซ็นต์
อุณหภูมิเฉลี่ยของถังหมักปุ๋ยที่ติดตั้งพัดลม มีค่าเท่ากับ 30.1±0.3 องศาเซลเซียส และอุณหภูมิเฉลี่ยของถังหมักปุ๋ยที่ไม่ติดตั้งพัดลม มีค่าเท่ากับ 30.5±0.8 องศาเซลเซียส
