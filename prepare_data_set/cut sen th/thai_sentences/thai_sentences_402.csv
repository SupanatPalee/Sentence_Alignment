sentences
งานวิจัยนี้มีวัตถุประสงค์เพื่อออกแบบเครื่องมือที่ช่วยในการวางแผนเส้นทางการท่องเที่ยวโดยประยุกต์ใช้ปัญหาการเดินทางของพนักงานขายในการหาเส้นทางการท่องเที่ยวด้วยระยะทางที่สั้นที่สุดและค่าความนิยมสูงสุด
มีการใช้วิธีฮิวริสติกคือ วิธีเลือกจุดที่ใกล้ที่สุด
เปรียบเทียบกับวิธีเมตาฮิวริสติกคือ วิธีการเชิงพันธุกรรม
เพื่อหาเส้นทางท่องเที่ยวที่เหมาะสมของกรณีศึกษาคือจังหวัดนครนายก
แล้วนำผลวิจัยไปพัฒนาต่อเป็นเว็บไซต์ที่ให้ข้อมูลและเส้นทางการท่องเที่ยวภายในจังหวัด
แบ่งออกเป็น 4 ส่วนคือ แนะนำสถานที่ท่องเที่ยว ที่เที่ยวตามอำเภอ ที่เที่ยวตามประเภท และที่เที่ยวตามต้องการ
ซึ่งในส่วนนี้ผู้ใช้สามารถเลือกสถานที่ท่องเที่ยวได้ 4 ทางเลือกจากทั้งหมด 42 ทางเลือก
โดยใช้การเขียนภาษาจาวาสคริปต์ให้ประมวลผลออกมาเป็นเส้นทางบน Google Maps
และแสดงผลบนเว็บไซต์
ผลประเมินความพึงพอใจในการใช้งานเว็บไซต์ด้วยแบบสอบถาม จากกลุ่มตัวอย่างทั้งหมด 100 คน พบว่าค่าเฉลี่ยเท่ากับ 4.33 และค่าเบี่ยงเบนมาตรฐานเท่ากับ 0.56 ซึ่งมีระดับความพึงพอใจอยู่ในเกณฑ์มากที่สุด
