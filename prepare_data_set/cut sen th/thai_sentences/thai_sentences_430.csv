sentences
งานวิจัยนี้มีจุดประสงค์เพื่อศึกษาอิทธิพลกระแสเชื่อมอาร์กทังสะเตนแก๊สคลุมที่มีผลต่อสมบัติของรอยต่อของท่อเหล็กกล้าไร้สนิม AISI304 และ AISI316L และโลหะเติม ER309LSi
โดยทำการศึกษาความสัมพันธ์ระหว่างกระแสเชื่อมและสมบัติของรอยต่อ
ตัวแปรการเชื่อมในการศึกษานี้ถูกทำการศึกษาเพื่อหาค่าความแข็งแรงดึง โครงสร้างมหภาค และความแข็ง
ผลการทดลองโดยสรุปมีดังนี้ รอยต่อระหว่างท่อเหล็กกล้าไร้สนิม AISI304 และ AISI316L ถูกทำการเชื่อมและได้รอยต่อสมบูรณ์เมื่อใช้กระแสเชื่อม 100-160 A
การเพิ่มกระแสเชื่อมส่งผลทำให้ความแข็งแรงดึงและการยืดตัวของรอยต่อเพิ่มขึ้น
และมีความสัมพันธ์โดยตรงกับค่าความแข็งของโลหะเชื่อม
ความแข็งแรงดึงและการยืดตัวสูงสุดมีค่าเท่ากับ 609 MPa และ 58%
เมื่อใช้กระแสเชื่อม 140 A
ในการเชื่อมรอยต่อ
การฉีกขาดของชิ้นทดสอบความแข็งแรงดึงที่แสดงโลหะเชื่อมสมบูรณ์เกิดขึ้นในพื้นที่โลหะเชื่อมเนื่องจากความแข็งสูงและการลดขนาดพื้นที่หน้าตัดของโลหะเชื่อม
ขณะที่รอยต่อที่ไม่สมบูรณ์การฉีกขาดเกิดขึ้นที่กึ่งกลางของโลหะเชื่อมตำแหน่งแนวรอยต่อ
