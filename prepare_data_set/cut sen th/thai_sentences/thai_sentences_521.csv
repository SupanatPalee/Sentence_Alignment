sentences
งานวิจัยนี้เป็นการอบแห้งดอกบัวอุบลชาติยืนต้น (พิ้ง บิวตี้) ด้วยเทคนิคสุญญากาศแบบพัลส์และอินฟราเรดร่วมกับการฝังดอกบัวในซิลิกาทราย ที่อุณหภูมิอบแห้ง 40°C ความดันสัมบูรณ์ 5 และ 15 kPa และอัตราส่วนพัลส์ 12:2 และ 15:4
เพื่อศึกษาจลนพลศาสตร์การอบแห้ง ความสิ้นเปลืองพลังงานจำเพาะ และความแตกต่างของสีดอกบัวก่อนและหลังอบแห้ง
จากการศึกษาพบว่า เมื่อความดันสัมบูรณ์ในห้องอบแห้งลดลงจาก 15 kPa เป็น 5 kPa
และอัตราส่วนพัลส์ลดลงจาก 12:2 เป็น 15:4
ส่งผลให้ความชื้นของดอกบัวลดลงได้เร็วขึ้น
ทำให้ใช้เวลาในการอบแห้งน้อยลง และการลดความดันสมบูรณ์ในห้องอบแห้งจาก 15 kPa เป็น 5 kPa มีแนวโน้มทำให้ความสิ้นเปลืองพลังงานจำเพาะและความแตกต่างของสีดอกบัวก่อนและหลังอบแห้งลดลง นอกจากนี้การอบแห้งด้วยเทคนิคสุญญากาศแบบพัลส์ที่ความดันสัมบูรณ์ 5 kPa อัตราส่วนพัลส์ 15:4 ใช้เวลาในการอบแห้งน้อยที่สุด 8 ชั่วโมง
ความสิ้นเปลืองพลังงานจำเพาะต่ำที่สุด 0.74 MJ/gwater evap.
และมีความแตกต่างของสีดอกบัวก่อนและหลังอบแห้งน้อยที่สุด (E=2.68)
