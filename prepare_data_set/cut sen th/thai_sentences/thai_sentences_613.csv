sentences
งานวิจัยนี้นำเสนอการออกแบบตัวควบคุมความเข้มแสงของหลอดแอลอีดี ด้วยวิธีการค้นหาแบบตาบูเชิงปรับตัว
เพื่อให้สามารถควบคุมความเข้มแสงที่ให้ผลการตอบสนองทางพลวัตที่เร็วที่สุดเท่าที่จะทำได้
แบบจำลองทางคณิตศาสตร์ของระบบที่พิสูจน์จากวิธีค่าเฉลี่ยปริภูมิสถานะทั่วไปนำมาใช้เป็นฟังก์ชันวัตถุประสงค์ของวิธีการค้นหาแบบตาบูเชิงปรับตัว
ผลจากงานวิจัยพบว่าผลตอบสนองความเข้มแสงของหลอดแอลอีดี มีผลที่ดีกว่าการใช้ตัวควบคุมที่ออกแบบจากวิธีการแบบดั้งเดิม
นอกจากนี้ผลการจำลองสถานการณ์บนคอมพิวเตอร์ และผลการทดสอบจริง นำมาใช้ยืนยันประสิทธิภาพของวิธีการออกแบบที่นำเสนอในงานวิจัย
