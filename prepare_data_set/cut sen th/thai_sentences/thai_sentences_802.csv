sentences
บทความวิจัยนี้มีวัตถุประสงค์เพื่อนำแบบจำลองทางคณิตศาสตร์ที่สร้างขึ้นไปใช้ในการปรับปรุงวิธีการวางแผนการผลิตและการจัดการสินค้าคงคลังของบริษัทผลิตชิ้นส่วนรถยนต์กรณีศึกษา
เพื่อทำให้ต้นทุนโดยรวมต่ำที่สุด
โดยทำการเปรียบเทียบวิธีการวางแผนผลิตในปัจจุบัน ซึ่งใช้ประสบการณ์ของผู้วางแผน และวิธีที่ได้คำตอบที่ดีที่สุดจากตัวแบบการหาค่าเหมาะที่สุด (Optimization model)
และเพื่อทำการพยากรณ์คำตอบในสถานการณ์ต่าง ๆ
เมื่อตัวแปรในแบบจำลอง ได้แก่ ความต้องการของลูกค้า กำลังการผลิต ต้นทุน และปริมาณสินค้าคงคลังเปลี่ยนแปลงไป
โดยใช้วิธีซิมเพล็กซ์หาคำตอบที่ดีที่สุดจากโปรแกรม Excel solver
ทำการเปรียบเทียบผลลัพธ์ระหว่างตัวแบบการหาค่าเหมาะที่สุด  กับแผนผลิตในปัจจุบัน
ซึ่งพบว่า ตัวแบบการหาค่าเหมาะที่สุด สามารถบริหารจัดการตัวแบบสินค้าคงคลัง ได้อย่างมีประสิทธิภาพ
"โดยลดต้นทุนการจัดเก็บสินค้าคงคลังได้ 939,660 บาท หรือร้อยละ 74.11"
"และสามารถลดต้นทุนรวม 592,178 บาท หรือ ร้อยละ 3.33"
