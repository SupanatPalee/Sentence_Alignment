sentences
บทความวิจัยนี้เป็นการศึกษาพฤติกรรมของโครงสร้างผนังรับแรงคอนกรีตหล่อสำเร็จรูปที่นิยมใช้ในประเทศไทยต่อแรงแผ่นดินไหวด้วยวิธีการทดสอบแบบแรงสลับทิศกลับไปกลับมาช้า ๆ (วัฏจักรแบบกึ่งสถิต) ในห้องปฏิบัติการและวิเคราะห์แบบจำลองชนิดไม่เชิงเส้นในคอมพิวเตอร์ด้วยโปรแกรม PERFORM3D
ผนังและรูปแบบรอยต่อที่ศึกษานั้นมีขนาดที่ถูกย่อส่วนลงด้วยอัตราส่วน 1 ต่อ 4
ผนังสำเร็จรูปถูกนำไปประกอบติดตั้งกับฐานรากโดยการเชื่อมระหว่างเหล็กข้ออ้อยที่ยื่นออกมามาจากฐานรากกับเหล็กข้ออ้อยที่ฝังไว้ในกำแพง
และทำการเทปิดบริเวณรอยต่อที่เชื่อมและรอยต่อที่ผิวระหว่างผนังกับฐานรากด้วยปูนทรายชนิดไม่หดตัว
ผลการศึกษาพบว่าผนังรูปแบบนี้มีกำลังและความแกร่งสูง
เกิดความเสียหายอย่างรวดเร็วหลังจากที่พัฒนากำลังได้สูงสุด
พฤติกรรมเป็นลักษณะเปราะ
ผลการวิเคราะห์ด้วยแบบจำลองในคอมพิวเตอร์สามารถทำนายพฤติกรรมของตัวอย่างทดสอบได้
มีความสอดคล้องกัน
ผนังรับแรงคอนกรีตหล่อสำเร็จรูปประเภทนี้สามารถออกแบบให้รับแรงแผ่นดินไหวที่ไม่รุนแรง และอยู่ในช่วงยืดหยุ่นได้
