sentences
การพัฒนานวัตกรรมเครื่องฟักไข่ในปัจจุบันยังขาดประสิทธิภาพในการตรวจหาตัวอ่อนภายในไข่
เพื่อคัดแยกไข่ที่ไม่มีเชื้อตัวอ่อนในไข่ออกจากตัวเครื่องฟักไข่หลังจากการฟักไข่ผ่านมาแล้วในช่วง 1-9 วัน
เพื่อลดปัญหาการเกิดก๊าซไฮโดรเจนซัลไฟด์ (H2S) ของไข่ฟองอื่น ๆ ที่อยู่ภายในเครื่องฟักในช่วงระยะเวลาการฟักไข่ จำนวน 18 วัน
การวิจัยในครั้งนี้มีวัตถุประสงค์ 1) เพื่อออกแบบและสร้างเครื่องฟักไข่สำหรับการตรวจหาตัวอ่อนในไข่ไก่โดยใช้เทคนิคการประมวลผลภาพดิจิตอล
และ 2) เพื่อหาประสิทธิภาพการฟักไข่จากเครื่องมือที่สร้างขึ้น
เครื่องมือที่ใช้ในการวิจัย ได้แก่ ชุดเซนเซอร์วัดอุณหภูมิและความชื้นระบบควบคุมการกลับไข่โดยใช้มอเตอร์เกียร์และชุดกล้องจับภาพนิ่งผลการวิจัย พบว่า
การประมวลผลภาพดิจิตอลข้อมูลภาพระดับสีขาวจะแสดงผลในกรณีที่ไม่มีเชื้อตัวอ่อนภายในไข่
และข้อมูลภาพระดับสีดำจะแสดงผลในกรณีมีเชื้อตัวอ่อนภายในไข่อยู่ในช่วงระยะเวลาการฟักไข่ 9-18 วันผลการทดลองระบบควบคุมอุณหภูมิและค่าความชื้น
พบว่า
ระบบสามารถปรับค่าอุณหภูมิด้วยระบบอัตโนมัติ ซึ่งมีค่าอยู่ในช่วง 34-37.8 องศาเซลเซียส และความชื้นสัมพัทธ์มีค่าอยู่ในช่วง 65-69 เปอร์เซ็นต์
และผลการทดลองหาประสิทธิภาพการฟักไข่จำนวน 48 ฟอง
พบว่า มีค่าเฉลี่ยไข่ที่อุดมสมบูรณ์ 45 ฟอง ไข่ที่ไม่อุดมสมบูรณ์ 3 ฟองไข่ที่มีรอยแตกร้าว 0 ฟอง ไข่เน่าเสีย 0 ฟอง และอัตราการฟัก 93.75 เปอร์เซ็นต์
