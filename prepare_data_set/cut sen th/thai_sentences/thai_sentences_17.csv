sentences
งานวิจัยนี้ทำการออกแบบและวางผังโรงประลองทางวิศวกรรม
ด้วยการประยุกต์ใช้การวางผังอย่างมีระบบ และการวางผังตามกระบวนการผลิต
ซึ่งเป็นกระบวนการวางผังโรงงานที่มุ่งเน้นไปที่ระดับความสัมพันธ์ระหว่างสถานีงาน การไหลของกระบวนการผลิต และการจัดกลุ่มของเครื่องจักร
โดยทำการออกแบบผังและทำการจําลองสถานการณ์ด้วยโปรแกรมคอมพิวเตอร์
จากนั้นทำการเปรียบเทียบผลของระยะทางรวมของการปฏิบัติงาน และเวลารวมในการเคลื่อนที่
ผลการศึกษาพบว่า ผังโรงประลองทางวิศวกรรมที่ได้จากการวางผังอย่างมีระบบให้ระยะทางรวมของการเข้าปฏิบัติงาน 565.84 เมตร/คน และเวลารวมในการเคลื่อนที่ 609.64 นาที/คน
ในขณะที่ผังโรงประลองตามกระบวนการผลิตให้ระยะทางรวมของการเข้าปฏิบัติงาน 609.31 เมตร/คน และเวลารวมในการเคลื่อนที่ 646.25 นาที/คน
สรุปได้ว่า ผังที่ได้จากการวางผังอย่างมีระบบมีความเหมาะสมกว่าผังตามกระบวนการผลิต
โดยผังโรงงานอย่างมีระบบมีระยะทางการเคลื่อนที่รวมที่สั้นกว่า คิดเป็นร้อยละ 7.13
และมีเวลารวมในการเคลื่อนที่น้อยกว่า คิดเป็นร้อยละ 5.66
