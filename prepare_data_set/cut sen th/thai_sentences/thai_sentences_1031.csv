sentences
งานวิจัยนี้ได้ศึกษาเปรียบเทียบการอบแห้งสมุนไพรด้วยเครื่องอบแห้งสุญญากาศร่วมกับรังสีอินฟราเรดไกลและอากาศร้อน
โดยทดลองอบแห้งใบมะกรูดและข่าจากความชื้นเริ่มต้น 170 %d.b และ 820 %d.b ตามลำดับ
จนได้ความชื้นสุดท้ายประมาณ 5 %d.b
ควบคุมความดันสุญญากาศ 5 kPa และ 15 kPa อุณหภูมิควบคุมภายในห้องอบ 45˚C และ 55˚C สำหรับการอบแห้งแบบลมร้อนควบคุมอุณหภุมิที่ 45˚C และ 55˚C.
จากการทดลองพบว่าการอบแห้งสมุนไพรที่ความดัน 5 kPa อุณหภูมิควบคุม 55˚C ใช้เวลาในการอบแห้งน้อยที่สุดเมื่อเทียบกับการอบแห้งแบบลมร้อน
ผลของความดันและอุณหภูมิมีต่อการอบแห้งที่ความดันต่ำและอุณหภูมิสูงเป็นผลให้เวลาในการอบแห้งลดลง ระบบสุญญากาศร่วมกับรังสีอินฟราเรดจึงมีอัตราการอบแห้งสูงกว่าการใช้อากาศร้อนที่ความดันบรรยากาศ การอบแห้งข่าที่สภาวะความดัน 15 kPa อุณหภูมิควบคุม 55˚C และการอบแห้งใบมะกรูดที่สภาวะความดัน 15 kPa อุณหภูมิควบคุม 45˚C เป็นสภาวะที่เหมาะสมที่สุดเมื่อพิจารณาด้านอัตราการอบแห้งและคุณภาพด้านสี ปริมาณน้ำมันหอมระเหยประมาณ 0.0928 % และ 0.7849 % โดยมวล ตามลำดับ
