sentences
บทความนี้นำเสนอการพัฒนาการเรียนการสอนแบบเน้นนวัตกรรมเป็นฐาน
ด้วยการใช้บอร์ดคอมพิวเตอร์ในโครงงานขนาดเล็กสำหรับวิชา CPE2227 ระบบดิจิทัลขั้นสูง
โดยการนำนวัตกรรมมาใช้เพื่อเป็นการกระตุ้นให้นักศึกษาสาขาวิชาวิศวกรรมคอมพิวเตอร์ ชั้นปีที่ 3 ได้ทำความเข้าใจในรายวิชาที่เกี่ยวข้องระบบดิจิทัลซี่งเป็นโครงสร้างพื้นฐานในการสร้างนวัตกรรมในปัจจุบันได้ชัดเจนมากยิ่งขึ้น
สำหรับเป็นการฝึกปฏิบัติของวิชาระบบดิจิตัลขั้นสูง ตามหลักสูตรวิศวกรรมคอมพิวเตอร์ มหาวิทยาลัยราชภัฏสวนสุนันทา
เพื่อเพิ่มทักษะด้านการฝึกปฏิบัติ ทักษะด้านการทำงานเป็นทีม ทักษะในการแก้ปัญหาและทักษะในการคิดเชิงสร้างสรรค์
ซึ่งการฝึกปฏิบัติในชั่วโมงปฏิบัติการนำเสนอครอบคลุมหัวข้อของขั้นตอนการออกแบบทางด้านฮาร์ดแวร์และซอฟต์แวร์ ได้แก่ การโปรแกรมด้วยภาษาคอมพิวเตอร์ และการประยุกต์ใช้งานในแอปพลิเคชันที่พัฒนาขึ้นเอง
เนื่องจากสถานการณ์การระบาดของเชื้อไวรัส Covid-19 ในประเทศไทย
ทำให้มีการพัฒนาการเรียนการสอนโดยใช้รูปแบบออนไลน์ร่วมกันการสอนในห้องเรียนควบคู่กันไป
ผลลัพธ์การเรียนรู้ที่ได้สำหรับนักศึกษาเพื่อให้นักศึกษาเข้าใจพื้นฐานของการสร้างนวัตกรรมผ่านกิจกรรมในชั้นเรียน
และสามารถนำความรู้ที่ได้เป็นพื้นฐานในการทำโครงงานได้
