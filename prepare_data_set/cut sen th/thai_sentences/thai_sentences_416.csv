sentences
การวางแผนการจัดการพลังงานเป็นที่สิ่งสำคัญอย่างมากสำหรับอาคารสถานศึกษาเพื่อเพิ่มประสิทธิภาพการใช้พลังงาน
สัดส่วนการใช้พลังงานในอาคารสถานศึกษาส่วนใหญ่แล้วเกิดจากการปรับอากาศ
ดังนั้นกรอบอาคารมีส่วนสำคัญอย่างมากในการลดภาระระบบปรับอากาศ
วัตถุประสงค์ของงานวิจัยนี้เพื่อทำการประเมินมาตรการการปรับปรุงพลังงานของกรอบอาคารในอาคารสถานศึกษา
โดยใช้อาคาร 7 ของมหาวิทยาลัยธุรกิจบัณฑิตย์เป็นอาคารกรณีศึกษา
งานวิจัยนี้ได้ใช้เทคนิคทางด้านการจำลองพลังงานในอาคารโดย OpenStudio และ EnergyPlus ทำการจำลองการใช้พลังงานของ 13 มาตรการการปรับปรุงพลังงานของกรอบอาคาร
และยังใช้การวิเคราะห์ทางเศรษฐศาสตร์หาผลตอบแทนการลงทุนและความเป็นไปได้ทางเศรษฐศาสตร์ของ 13 มาตรการ
จากการศึกษาพบว่ามาตรการ M2 (ติดตั้งฉนวนที่กรอบอาคาร) มีศักยภาพการประหยัดพลังงานสูงสุด
โดยมีค่าดัชนีการใช้พลังงานที่ 67.806 kWh/(m2Year)
ตามด้วยมาตรการ M13 (ติดตั้งฉนวนที่กรอบอาคาร ติดฟิล์มและฉนวนที่หลังคา) และมาตรการ M12 (เปลี่ยนฉนวนหลังคา)
โดยมีค่าดัชนีการใช้พลังงานที่ 69.049 kWh/(m2Year) และ 69.140 kWh/(m2Year) ตามลำดับ
การวิเคราะห์ทางเศรษฐศาสตร์พบว่ามีเพียง 3 มาตรการที่เป็นไปได้ในการลงทุนและทางเทคนิค
โดยทั้ง 3
มาตรการนี้คือมาตรการ M2 M13 และ M12
"โดยมีผลตอบแทนการลงทุนเท่ากับ 533,889.71 บาท 442,360.34 บาท และ 127,139.53 บาท ตามลำดับ"
ผลการศึกษาและวิธีวิจัยในงานวิจัยนี้สามารถนำไปประยุกต์ใช้ในการปรับปรุงพลังงานของกรอบอาคารในอาคารสถานศึกษาอื่นๆ ได้
