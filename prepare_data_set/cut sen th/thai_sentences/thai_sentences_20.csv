sentences
งานวิจัยนี้มีวัตถุประสงค์เพื่อศึกษาความหนาของสารเคลือบผิวชิ้นงานที่ส่งผลต่อการตรวจสอบด้วยวิธีอนุภาคแม่เหล็ก
ตัวแปรหลักที่ทำการศึกษา คือ ความหนาของสารเคลือบ
โดยการศึกษากับสารเคลือบผิวชิ้นงาน 3 ประเภท คือ สารเคลือบสีขาว สารเคลือบสี และสารเคลือบแลคเกอร์
"ทำการทดสอบกับชิ้นงานมาตรฐานที่จำลองรอยบากร่องขนาดความกว้าง ความยาวและความลึกเป็น 0.0060, 0.0625, และ 0.0200 นิ้ว ตามลำดับ"
การทดลองดำเนินการทดสอบหารอยบ่งชี้ที่ชิ้นทดสอบที่ไม่ได้เคลือบผิว และชิ้นทดสอบที่ผ่านการเคลือบผิวที่มีระดับความหนาน้อยถึงระดับความหนาที่ไม่สามารถแสดงผลของรอยบ่งชี้ที่ชัดเจน
ใช้โย้กเหนี่ยวนำทำให้ชิ้นทดสอบเป็นแม่เหล็ก
ขณะเดียวกันฉีดพ่นผงแม่เหล็กแบบเรืองแสงลงตำแหน่งที่ต้องการตรวจสอบ
จากนั้นทำการบันทึกภาพด้วยกล้องไมโครสโครปที่กำลังขยาย 30 เท่า ภายใต้แสง UV – A ในห้องมืด
ทำการวัดผลจากความยาวของรอยบ่งชี้ที่ปรากฏของแต่ละประเภทของสารเคลือบ
จากผลการทดลอง พบว่า
ความหนาของสารเคลือบทั้ง 3 ประเภท
มีผลต่อปริมาณความหนาแน่นของสนามแม่เหล็กที่เกิดขึ้นที่รอยบากร่องของชิ้นทดสอบที่ระดับความหนาแตกต่างกัน
"ความหนาของสารเคลือบที่ส่งผลต่อความหนาแน่นของสนามแม่เหล็กมากที่สุดไปถึงน้อยสุด คือ สารเคลือบสีขาว แลคเกอร์และสารเคลือบสี โดยมีค่าของความหนาที่ส่งผลต่อความหนาแน่นสนามแม่เหล็กเป็นค่า 61.19, 73.63 และ 83.56 ไมโครเมตร ตามลำดับ"
โดยพิจารณาจากขนาดความของรอยบ่งชี้ที่ลดลงมีค่าเป็นครึ่งหนึ่งของรอยบกพร่องที่ยอมได้ตามเกณฑ์ตามมาตรฐานของ ASME Section V
