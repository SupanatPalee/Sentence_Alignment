sentences
บทความนี้นำเสนอแนวคิดพื้นฐานของตัวเลขการแพร่ระบาดของเชื้อโคโรนาไวรัส
โดยกล่าวถึงความหมายและความสำคัญของตัวเลขการแพร่ระบาดของเชื้อไวรัส
ระดับการแพร่ระบาดของโรคติดเชื้อที่สัมพันธ์กับการยกระดับมาตรการล็อกดาวน์ในประเทศไทย
แบบจำลองทางคณิตศาสตร์ของการแพร่กระจายของเชื้อไวรัสเบื้องต้นที่ใช้ในการคาดการณ์การแพร่ระบาดของเชื้อโคโรนาไวรัสในระยะเริ่มต้นการระบาด
สำหรับการจำลองการแพร่กระจายของเชื้อโคโรนาไวรัสด้วยสมการทางคณิตศาสตร์ของการแพร่กระจายของเชื้อไวรัสจากข้อมูลที่มีการรายงานอย่างเป็นทางการของจำนวนผู้ติดเชื้อที่ได้มีการทดสอบในห้องปฏิบัติการที่เกี่ยวกับมาตรการล็อกดาวน์ที่ใช้ในประเทศไทยขณะเริ่มพบการระบาด
ผลที่ได้จากการจำลองการประมาณเบื้องต้นของตัวเลขการแพร่ระบาดที่สัมพันธ์กับมาตรการล็อกดาวน์ในประเทศไทย พบว่า ค่า R0 เป็น 3.8192 ในระยะเริ่มต้นการระบาดและในระยะที่เริ่มพบการติดเชื้อเป็นสองเท่า จะได้ค่า R0 เป็น1.1536
ซึ่งเป็นช่วงที่มีการประกาศใช้มาตรการล็อกดาวน์
ทำให้ตัวเลขการแพร่ระบาดลดลง
ซึ่งแสดงให้เห็นถึงความอันตรายของการแพร่ระบาดใหญ่ของเชื้อโคโรนาไวรัสที่กำลังเกิดขึ้นในปัจจุบัน
