sentences
งานวิจัยนี้มีวัตถุประสงค์เพื่อลดสัดส่วนของเสียประเภทสีแตกในกระบวนการพ่นสีชิ้นส่วนรถจักรยานยนต์
โดยประยุกต์ใช้แนวคิดซิกซ์ ซิกมา
เริ่มจากการศึกษาสภาพปัญหาปัจจุบัน
ต่อมาทำการวิเคราะห์ความแม่นและเที่ยงของระบบการวัด
จากนั้นวิเคราะห์สาเหตุของปัญหา
และนำปัจจัยที่คาดว่ามีผลต่อการเกิดสีแตก 4 ปัจจัยไปทดสอบความมีนัยสำคัญทางสถิติ
ซึ่งได้แก่ปัจจัย อุณหภูมิในการล้างชิ้นงาน ความดันในการล้างชิ้นงาน แรงดันไฟฟ้าในการชุบสี ED และวิธีการขัดผิวชิ้นงาน
ในขั้นตอนปรับปรุงกระบวนการ ได้ปรับปรุงวิธีการขัดชิ้นงาน เป็นแบบขัดทั้งแนวนอนและแนวตั้ง
สำหรับ 3 ปัจจัยที่เหลือ ได้ทำการออกแบบการทดลองแบบพื้นผิวผลตอบแบบบ็อกซ์-เบห์นเคน
และหาค่าระดับปัจจัยที่เหมาะสม
ซึ่งค่าที่เหมาะสมสำหรับอุณหภูมิในการล้างชิ้นงาน เท่ากับ 40 องศาเซลเซียส ความดันในการล้างชิ้นงาน เท่ากับ 1.4 กิโลกรัมต่อตารางเซนติเมตร และแรงดันไฟฟ้าในการชุบสี ED เท่ากับ 180 โวลต์
หลังจากนั้นนำค่าที่ได้ไปปรับใช้ในกระบวนการ
และจัดทำแผนควบคุมและวิธีการปฏิบัติงาน
หลังจากปรับปรุงกระบวนการ พบว่า
สามารถลดสัดส่วนของเสียประเภทสีแตกจาก 3.82 เปอร์เซ็นต์ เหลือ 0.98 เปอร์เซ็นต์
และจากปริมาณการผลิตที่พยากรณ์ไว้ในปี 2564
"จะมีการผลิตทั้งสิ้น 95,069 ชิ้น"
"ซึ่งจะสามารถลดค่าใช้จ่ายที่เกิดขึ้นจากข้อบกพร่องประเภทสีแตกได้ 81,257 บาท"
