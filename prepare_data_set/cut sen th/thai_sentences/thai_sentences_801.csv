sentences
จากปริมาณความต้องการสินค้าชนิดต่างๆที่เพิ่มมากขึ้น ส่งผลต่อเนื่องให้เกิดการขนส่งสินค้าไปยังสถานที่ต่างๆทั้งในประเทศและต่างประเทศที่มากยิ่งขึ้นตามไปด้วย
ทั้งนี้เพื่อให้การขนส่งสินค้าเป็นไปอย่างมีประสิทธิภาพและประสิทธิผลมากที่สุด
การนำเอาพาเลทไม้มาช่วยนับเป็นทางเลือกที่เหมาะสม
ในงานวิจัยฉบับนี้ ผู้วิจัยได้เลือกเอาโรงงานผลิตพาเลทไม้แห่งหนึ่งในจังหวัดพระนครศรีอยุธยา เป็นโรงงานตัวอย่างในการทำวิจัย
โดยโรงงานแห่งนี้มีปัญหากำลังการผลิตที่ไม่เพียงพอต่อปริมาณความต้องการของลูกค้า ที่นับวันจะยิ่งเพิ่มมากขึ้น
จากการเก็บข้อมูลพบว่า ปริมาณกำลังการผลิตในปัจจุบันอยู่ที่ 212 ตัวต่อวัน (รวมการทำงานล่วงเวลา)
แต่ปริมาณความต้องการกลับมากถึง 360 ตัวต่อวัน
ผู้วิจัยได้ทำการศึกษาและวิเคราะห์สายการผลิตพบว่า
สาเหตุที่สายการผลิตมีกำลังการผลิตไม่เพียงพอมาจาก 1.ผังโรงงานไม่อำนวยให้เกิดการไหลอย่างต่อเนื่อง 2.การกระจายภาระงานไม่สมดุล
และ
3.เครื่องจักรขาดการซ่อมบำรุงและขาดการดัดแปลงให้เหมาะสมกับงาน
จากนั้นเพื่อวิเคราะห์ปัญหาในเชิงลึกและกำหนดแนวทางในการปรับปรุงสายการผลิตที่เหมาะสม
ผู้วิจัยได้คำนวณหาความเร็วในการผลิต (takt time) ตามความต้องการของลูกค้า คำนวณหาค่าเวลามาตรฐาน (standard time) ในการทำงาน
และทำการวิเคราะห์การไหลของชิ้นงานในกระบวนการผลิต
ผลลัพธ์ที่ได้ประกอบด้วย การปรับปรุงเครื่องตัดไม้ การปรับปรุงเครื่องไสไม้ การปรับปรุงวิธีการกระจายงาน และการจัดสรรทรัพยากรการผลิต การปรับปรุงผังโรงงาน และการเพิ่มกำลังการผลิตบางสถานีงาน กำลังการผลิตภายหลังการปรับปรุงเพิ่มขึ้นจาก 212 ตัวต่อวัน เป็น 360 ตัวต่อวันหรือเพิ่มขึ้นถึง 69.81% จากปริมาณกำลังการผลิตเดิม ตามที่โรงงานต้องการ
