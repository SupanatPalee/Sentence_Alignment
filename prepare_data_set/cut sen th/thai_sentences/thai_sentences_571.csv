sentences
งานวิจัยนี้มีวัตถุประสงค์เพื่อลดสัดส่วนของเสียที่เกิดจากข้อบกพร่องประเภทสีแตกและสีบางในกระบวนการพ่นสีฝุ่นบนกรอบกระจกของหลังคารถกระบะอเนกประสงค์
งานวิจัยนี้ได้ประยุกต์แนวคิดซิกซ์ ซิกมา (Six-Sigma) ในการปรับปรุงโดยเริ่มจากการศึกษาสภาพปัญหาในปัจจุบัน
วิเคราะห์ความแม่นและความเที่ยงของระบบการตรวจสอบข้อบกพร่อง
จากนั้นได้วิเคราะห์สาเหตุของปัญหาโดยการระดมความคิด
จัดทำแผนผังสาเหตุและผล เมทริกซ์สาเหตุและผล
เพื่อกำหนดปัจจัยนำเข้าหลัก
และนำปัจจัยที่คาดว่ามีผลต่อการเกิดข้อบกพร่องประเภทสีแตกและสีบาง 5 ปัจจัยไปออกแบบการทดลองเพื่อหาสมการความสัมพันธ์ระหว่างสัดส่วนของเสียและปัจจัยที่มีนัยสำคัญ
จากนั้นใช้เทคนิคการหาค่าที่เหมาะสม
เพื่อหาระดับของแต่ละปัจจัยที่เหมาะสมที่จะช่วยลดสัดส่วนของเสียรวม
หลังจากนั้นได้จัดทำแผนควบคุม และเอกสารขั้นตอนการปฏิบัติงาน ผลลัพธ์ที่ได้หลังการปรับปรุงกระบวนการ
พบว่า สามารถลดสัดส่วนของเสียจาก 8 เปอร์เซ็นต์ เหลือ 1.13 เปอร์เซ็นต์
"และสามารถลดค่าใช้จ่ายที่เกิดจากของเสียได้ 6,877,484 บาทต่อปี"
