sentences
งานวิจัยนี้ได้ประยุกต์หลักการทางอุณหพลศาสตร์เพื่อใช้ในการประเมินผลของธาตุแมงกานีสที่มีผลต่อความต้านทานการกัดกร่อนของเหล็กกล้าผสมต่ำ
โดยการประเมินเริ่มจากรวบรวมข้อมูลทางปฏิกิริยาเคมีไฟฟ้าและข้อมูลทางอุณหพลศาสตร์ เช่น พลังงานอิสระของสสารที่เกี่ยวข้องกับการกัดกร่อนของเหล็กกล้าและทำการประยุกต์สมการของ Van't Hoff และสมการของเนินสต์มาเพื่อสร้างแผนภาพแสดงความสัมพันธ์ระหว่างศักย์ไฟฟ้าและ pH ของเหล็กและเหล็กกล้าผสมต่ำที่มีส่วนผสมของแมงกานีสกับน้ำที่อุณหภูมิ 25 oC
โดยผลจากศึกษาพบว่าสารประกอบ MnFe2O4 สามารถเกิดขึ้นได้ในช่วงที่ค่า pH สูงและมีบริเวณซ้อนทับของ Fe3O4 และ MnFe2O4
ซึ่งบริเวณซ้อนดังกล่าวนั้นอธิบายถึงบทบาทของแมงกานีสในการพัฒนาความต้านทานการกัดกร่อนของเหล็กกล้า
โดยเฉพาะอย่างยิ่งในช่วงการใช้งานที่มีค่า pH ค่อนข้างสูงผลการศึกษาของการเติมแมงกานีสในเหล็กกล้านั้นเป็นข้อมูลที่ประโยชน์สำหรับอุตสาหกรรมเพื่อใช้ในการพัฒนาเหล็กกล้าผสมต่ำที่มีราคาถูกต่อไป
