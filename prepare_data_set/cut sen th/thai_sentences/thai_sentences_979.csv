sentences
การอบแห้งเป็นกระบวนการลดความชื้นผลิตภัณฑ์เพื่อยืดอายุการเก็บรักษาและสร้างมูลค่าเพิ่ม
ซึ่งเป็นที่ทราบกันดีว่ากระบวนการอบแห้งมีการใช้พลังงานค่อนข้างสูง
ดังนั้นการพัฒนาเทคนิคการอบแห้งให้ประหยัดพลังงานจึงมีความจำเป็น
ด้วยเหตุนี้งานวิจัยนี้จึงได้ศึกษาเทคนิคการอบแห้งด้วยปั๊มความร้อน
ซึ่งในการศึกษาได้สร้างเครื่องอบแห้งปั๊มความร้อนที่ใช้สารทำความเย็น R32
เพื่อประเมินสมรรถนะและได้เลือกใช้กล้วยเป็นผลิตภัณฑ์ในการทดสอบ
"โดยทดลองภายใต้เงื่อนไขดังนี้ อุณหภูมิอบแห้งเท่ากับ 50, 55 และ 60 °C และความเร็วลมเท่ากับ 1.0, 1.5 และ 2.0 m/s"
ซึ่งมีเกณฑ์ที่ใช้ในการประเมินสมรรถนะเครื่องอบแห้งปั๊มความร้อน ได้แก่ อัตราการอบแห้ง อัตราการดึงออกน้ำจำเพาะ ความสิ้นเปลืองพลังงานจำเพาะ และค่าสัมประสิทธิ์สมรรถนะปั๊มความร้อน
ผลการศึกษาพบว่า การเพิ่มอุณหภูมิอบแห้งและความเร็วลมมีผลทำให้อัตราการอบแห้ง และอัตราการดึงน้ำออกจำเพาะเพิ่มขึ้น
ในขณะที่ความสิ้นเปลืองพลังงานจำเพาะลดลง
นอกจากนี้ ยังพบว่าอุณหภูมิอบแห้งและความเร็วลมมีผลต่อสัมประสิทธิ์สมรรถนะปั๊มความร้อนค่อนข้างน้อย
และสุดท้ายจากการทดลองพบว่า สัมประสิทธิ์สมรรถนะปั๊มความร้อนที่ศึกษามีค่าอยู่ในช่วง 4.34–4.45
