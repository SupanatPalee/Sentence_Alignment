sentences
งานวิจัยนี้เป็นการศึกษาความสามารถในการกำจัดคาร์บอนไดออกไซด์จากแก๊สชีวภาพโดยวิธีการดูดซึมด้วยน้ำ (water scrubber)
ในการทดลองใช้แก๊สคาร์บอนไดออกไซด์ผสมกับอากาศป้อนผ่านหัวฉีดสร้างฟองขนาดไมครอนแบบหมุนควง (swirl flow type)
และให้ฟองแก๊สขนาดเล็กไหลผ่านน้ำในคอลัมน์เพื่อให้คาร์บอนไดออกไซด์ในฟองแก๊สละลายในน้ำ
โดยการทดลองจะศึกษาที่เงื่อนไขความเข้มข้นของแก๊สคาร์บอนไดออกไซด์ที่ 30% 40% และ 50% กำหนดอัตราการป้อนแก๊สผ่านหัวฉีดที่ 0.1 ลิตร/นาที
"และเปลี่ยนอัตราการไหลน้ำที่ป้อนสู่หัวฉีดที่ 10, 15, 20, 25, 30 และ 35 ลิตร/นาที"
จากผลการทดลองพบว่า การเพิ่มอัตราการไหลน้ำมีผลให้ความเร็วน้ำในการตัดเฉือนฟองแก๊สเพิ่มสูงขึ้นทำให้ฟองแก๊สมีขนาดเล็กลง
โดยขนาดเส้นผ่านศูนย์กลางเฉลี่ยของฟองแก๊สที่สร้างได้อยู่ในช่วง 50.44-116.04 µm
และความสามารถในการกำจัดคาร์บอนไดออกไซด์จากการผสมคาร์บอนไดออกไซด์กับอากาศมีค่าเฉลี่ยสูงสุด 92.46%
ในขณะที่อัตราการไหลน้ำมีผลต่อการล้างคาร์บอนไดออกไซด์เล็กน้อย
