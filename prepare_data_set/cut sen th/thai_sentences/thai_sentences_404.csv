sentences
งานวิจัยนี้ศึกษาการเปลี่ยนค่าความเข้มแสง (Illuminance)
หน่วย Lux เป็น หน่วย ค่ารูรับแสง (f-stop)
สำหรับให้ความสว่างการบันทึกภาพ ระหว่าง วิธีการวัดด้วยเครื่องวัดแสงตกกระทบ (Incident Light) และวิธีการคำนวณตามกฎแลมเบิร์ตโคไซน์ (Lambert’s Cosine Law) ภายใต้ทฤษฏีจัดแสงโคมไฟ 3 ตำแหน่ง พร้อมการบันทึกภาพตัวแบบบุคคล
ผลการศึกษาพบว่า ตำแหน่งที่ 1 โคมหลักหลอดไฟทังสเตน-ฮาโลเจน 1000W มีค่าความคลาดเคลื่อนการวัดกับการคำนวณในหน่วย Lux มีค่า 10.9 % และ f-stop มีค่า 0.71 % ตำแหน่งที่ 2 โคมเสริมหลอดไฟทังสเตน-ฮาโลเจน 650W หน่วย Lux มีค่า 19.3 % และ f-stop มีค่า 1.25 % และตำแหน่งที่ 3 โคมส่องหลังหลอดไฟทังสเตน-ฮาโลเจน 2000W หน่วย Lux มีค่า 11.1 % และ f-stop มีค่า 0.12 %
สาเหตุความคลาดเคลื่อนมาจากความไม่เสถียร
ซึ่งเกิดจากการถือเครื่องมือวัดด้วยมือแทนการใช้ยึดเครื่องมือวัดไว้บนขาตั้ง และปริมาณแสงที่ไม่สม่ำเสมออันเกิดจากการกระพริบของโคมไฟ
ทั้งนี้ภายในคู่มือผลิตภัณฑ์โคมไฟส่วนใหญ่ระบุค่าความเข้มแสงเป็น หน่วย Lux หรือ fc
แต่ไม่ระบุ ในหน่วย ค่ารูรับแสง
สำหรับการจัดแสงเพื่อการบันทึกภาพจำเป็นต้อง
ทราบค่ารูรับแสง ซึ่งจะปรากฏในเมนูกล้องบันทึกภาพ
ดังนั้น
ผู้ควบคุมการจัดแสง ต้องการ ค่ารูรับแสงตัดสินใจวางแผนการเลือกใช้โคมไฟให้เหมาะสมกับปริมาณการให้ความสว่างกับตัวแบบหรือบุคคล
เพื่อลดการใช้โคมไฟที่มีค่ากำลังไฟฟ้าสูงและความสว่างมากเกินความจำเป็น
และเป็นการประหยัดพลังงานและค่าใช้จ่ายทางอ้อมสำหรับการจัดแสงเพื่อการบันทึกภาพสำหรับโทรทัศน์และภาพยนตร์
