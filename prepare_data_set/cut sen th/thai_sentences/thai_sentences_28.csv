sentences
เทคโนโลยีภาพถ่ายดาวเทียมมีความสำคัญในงานทางด้านวิเคราะห์พื้นที่ทางภูมิศาสตร์ เช่น Change Detection Real Estate Analysis
เนื่องจากภาพมีรายละเอียดสูงและถูกจัดเก็บไว้อย่างครบถ้วน
แต่เนื่องจากผู้เชี่ยวชาญทางด้านการวิเคราะห์พื้นที่ทางภูมิศาสตร์มีจำนวนน้อยเมื่อเทียบกับพื้นที่ทางภูมิศาสตร์ของประเทศไทย
ทำให้การวิเคราะห์นั้นถูกพัฒนาเป็นระบบอัตโนมัติที่มีประสิทธิภาพสูง
ในงานนี้ผู้วิจัยได้สร้างระบบการจำแนกอาคารประเภทต่าง ๆ จากภาพถ่ายดาวเทียม (Buildings Classification from Satellite Images)
โดยการสร้างตัวแบบการถ่ายโอนความรู้ (Transfer Learning) ด้วยชุดข้อมูลที่สร้างขึ้นมาใหม่ 4CateSAT ที่ประกอบด้วยภาพอาคารสถานที่ คือ (1) สนามบิน (2) สนามกีฬา (สนามฟุตบอล) (3) โรงเรียน และ (4) วัดในประเทศไทย
ตลอดจนเปรียบเทียบประสิทธิภาพของระบบหลังจากดำเนินการแก้ปัญหา Imbalance Dataset โดยการปรับแต่งข้อมูล (Data Augmentation) ทั้ง 2 แบบ
ซึ่งผลการทดลองแสดงค่าความแม่นยำ (Accuracy) ของตัวแบบที่ดีที่สุดเมื่อทดสอบในชุดข้อมูลทดสอบ (Test Dataset) สูงถึง 96.88%
