sentences
งานวิจัยนี้ทำการวิเคราะห์ต้นทุนที่แท้จริงในการส่งออกมะม่วงน้ำดอกไม้ สีทองด้วยการประยุกต์ใช้ระบบต้นทุนฐานกิจกรรมเพื่อให้ทราบถึงต้นทุนที่แท้จริงในการส่งออกมะม่วงน้ำดอกไม้สีทองและเพื่อให้ทราบถึงกิจกรรมโลจิสติกส์ในการส่งออกมะม่วงน้ำดอกไม้สีทองแล้วยังสามารถเป็นแนวทางในการปรับปรุงแก้ไขกิจกรรมที่เกี่ยวข้องกับการส่งออกมะม่วงน้ำดอกไม้สีทองได้ด้วย
โดยวัตถุประสงค์หลักคือ การคำนวณหาต้นทุนที่แท้จริงของการส่งออกมะม่วงน้ำดอกไม้สีทอง
กรณีศึกษา ชมรมผู้ปลูกมะมะม่วงอำเภอเนินมะปราง จังหวัดพิษณุโลก ด้วยการใช้ระบบต้นทุนฐานกิจกรรมในขอบเขตพื้นที่การศึกษา 1ไร่
ผลการศึกษาสามารถสรุปได้ว่า ต้นทุนที่แท้จริงของการส่งออกมะม่วงน้ำดอกไม้สีทองมีค่าเท่ากับ 32.76 บาทต่อกิโลกรัม หรือ 12.12 บาทต่อลูก
ซึ่งได้ทำการแบ่งกิจกรรมออกเป็น 9 กิจกรรมหลัก
สรุปได้ว่ากิจกรรมที่มีสัดส่วนที่ทำให้เกิดต้นทุนมากที่สุดคือกิจกรรมที่ 7 ซึ่งมีสัดส่วน 49.43 %
และรองลงมาคือ กิจกรรมที่ 6 มีสัดส่วนถึง 33.88 %
และกิจกรรมที่มีสัดส่วนในการทำให้เกิดต้นทุนน้อยที่สุดคือ กิจกรรมที่ 4 มีสัดส่วนเพียง 0.08 % ของต้นทุนทั้งหมด
ผู้วิจัยหวังว่างานวิจัยนี้จะเป็นประโยชน์ต่อเกษตรกรที่สนใจและสามารถนำไปประยุกต์ใช้ได้ในอนาคต
