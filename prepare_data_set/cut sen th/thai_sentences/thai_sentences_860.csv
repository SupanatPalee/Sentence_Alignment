sentences
การวิจัยครั้งนี้มีวัตถุประสงค์เพื่อ 1) พัฒนาระบบการออกใบเสร็จการลงทะเบียนของนักเรียน นักศึกษา วิทยาลัยอาชีวศึกษาสุพรรณบุรี
2) ศึกษาความพึงพอใจต่อระบบการออกใบเสร็จการลงทะเบียนของนักเรียน นักศึกษา
ประชากรที่ใช้ในการวิจัยครั้งนี้ได้แก่ เจ้าหน้าที่การเงินวิทยาลัยอาชีวศึกษาสุพรรณบุรีและเจ้าหน้าที่การเงินระดับอาชีวศึกษา จังหวัดสุพรรณบุรี เจ้าหน้าที่การเงินโรงเรียนในอำเภอเมือง จำนวน 20 คน
ระยะเวลาการวิจัย ระหว่าง มกราคม 2565 – 31 ธันวาคม 2565 สถานที่ วิทยาลัยอาชีวศึกษาสุพรรณบุรี โรงเรียนในอำเภอเมือง จังหวัดสุพรรณบุรี
รูปแบบการวิจัยเพื่อพัฒนาระบบโปรแกรมการใช้งานเฉพาะผู้ศึกษาโดยใช้กระบวนการพัฒนาซอร์ฟแวร์แบบ SDLC
เครื่องมือวิจัย ได้แก่ ระบบการออกใบเสร็จการลงทะเบียนของนักเรียน นักศึกษา แบบสอบถามประเมินความเหมาะสมของระบบการออกใบเสร็จการลงทะเบียนของนักเรียน นักศึกษา แบบสอบถามความพึงพอใจต่อระบบการออกใบเสร็จการลงทะเบียนของนักเรียน สถิติที่ใช้ในการวิเคราะห์ข้อมูล คือ ค่าเฉลี่ย และส่วนเบี่ยงเบนมาตรฐาน ผลการวิจัย
พบว่า การพัฒนาระบบการออกใบเสร็จการลงทะเบียนของนักเรียน นักศึกษา สามารถนำไปใช้งานได้จริง
มีความสะดวก รวดเร็ว ตรงกับความต้องการ
ความเหมาะสมของระบบในภาพรวม อยู่ในระดับมาก ค่าเฉลี่ย = 3.77 ส่วนเบี่ยงเบนมาตรฐาน = 0.90 และความพึงพอใจต่อระบบการออกใบเสร็จการลงทะเบียน อยู่ในระดับมากที่สุด ค่าเฉลี่ย = 4.65 ส่วนเบี่ยงเบนมาตรฐาน = 0.57 สรุปผลการวิจัย
ระบบการออกใบเสร็จการลงทะเบียน มีความเหมาะสม สะดวก รวดเร็ว แม่นยำ เป็นอย่างมาก ตอบสนองความต้องการของผู้ใช้งานได้จริง
สร้างความพึงพอใจต่อผู้ใช้และผู้รับบริการมากที่สุด นำไปใช้งานได้จริง
สามารถนำไปสร้างระบบให้มีประสิทธิภาพมากยิ่งขึ้น
รวมทั้งนำไปต่อยอดธุรกิจได้
