sentences
การศึกษาประวัติศาสตร์ช่วยทำให้เกิดความเข้าใจต่อการเปลี่ยนแปลงของสังคมและวัฒนธรรมในแต่ละยุคสมัย
ซึ่งโบราณสถาน และโบราณวัตถุ เป็นหลักฐานที่สำคัญทางประวัติศาสตร์ที่บอกเล่าความเป็นมาของชุมชน สังคม และประเทศชาติ นับตั้งแต่อดีตต่อเนื่องมาจนถึงปัจจุบัน
โดยการวิจัยครั้งนี้มีวัตถุประสงค์เพื่อพัฒนาระบบสืบค้นข้อมูลโบราณสถานและโบราณวัตถุ จากฐานข้อมูลวัด พื้นที่จังหวัดลำปาง ให้เป็นแหล่งเรียนรู้
ศึกษาค้นคว้าข้อมูลทางด้านประวัติศาสตร์แก่บุคคลทั่วไป
กระบวนการวิจัยเริ่มต้นด้วยการศึกษา รวบรวมข้อมูลที่เกี่ยวข้อง
ดำเนินการวิเคราะห์และออกแบบระบบจากข้อมูลที่ได้และพัฒนาระบบสืบค้นข้อมูลในรูปแบบของเว็บแอพพลิเคชันทำงานผ่านระบบเครือข่ายอินเทอร์เน็ต
หลังจากนั้นจัดอบรมเชิงปฏิบัติการใช้งานระบบแก่ผู้ใช้ที่เกี่ยวข้องเพื่อประเมินความพึงพอใจการทำงานของระบบสำหรับปรับปรุงการทำงานให้มีความสมบูรณ์และถูกต้อง
ผลการประเมินโดยกลุ่มตัวอย่างของผู้ใช้งานจำนวน 57 คน พบว่าค่าเฉลี่ยสูงสุด คือส่วนความถูกต้องของเนื้อหาได้ค่าเฉลี่ย 4.31
รองลงมาคือส่วนการสืบค้นข้อมูลได้ค่าเฉลี่ย 4.00
และส่วนการแสดงผลได้ค่าเฉลี่ยเท่ากับ 3.94 ซึ่งมีค่าเฉลี่ยรวมทั้งหมดเท่ากับ 4.08 อยู่ในระดับมีความพึงพอใจมากต่อการทำงานของระบบ
ทำให้ได้ระบบที่เป็นเครื่องมือสืบค้นองค์ความรู้ด้านประวัติศาสตร์ ที่เป็นแหล่งการเรียนรู้
สำหรับใช้ในการศึกษาค้นคว้าข้อมูลด้านประวัติศาสตร์ที่สัมพันธ์กับข้อมูลวัดได้เป็นอย่างมีประสิทธิภาพ
