sentences
บทความวิจัยนี้แสดงให้เห็นถึงศักยภาพของพื้นที่สาธารณะย่านเมืองเก่าเชียงราย แนวทางการออกแบบเชิงสร้างสรรค์ พฤติกรรมและความต้องการของผู้ใช้งาน
นำไปสู่การกำหนดแนวทางการออกแบบเพื่อส่งเสริมศักยภาพของพื้นที่สาธารณะย่านเมืองเก่าเชียงราย
โดยมีรูปแบบวิธีวิจัยเชิงผสมผสาน (Mix Method)
มีการเก็บรวบรวมข้อมูลทั้งในเชิงคุณภาพและเชิงปริมาณ
มีขั้นตอนการวิจัยคือ
1.ศึกษาข้อมูลจากงานวิจัยและทฤษฎีที่เกี่ยวข้อง
2.สำรวจทางลักษณะกายภาพ ระบุตำแหน่ง และวิเคราะห์ศักยภาพของพื้นที่
3.วิเคราะห์ข้อมูลความต้องการของกลุ่มเป้าหมายจากแบบสอบถามและสัมภาษณ์
4.กำหนดแนวทางการออกแบบเพื่อส่งเสริมศักยภาพของพื้นที่สาธารณะย่านเมืองเก่าเชียงราย
ผลการศึกษาพบว่า แนวทางการออกแบบเพื่อส่งเสริมศักยภาพของพื้นที่สาธารณะย่านเมืองเก่าเชียงราย สามารถแบ่งได้เป็น 4 ประเด็นหลักคือ 1.พื้นที่สาธารณะที่ควรส่งเสริมศักยภาพ ได้แก่ สวนสาธารณะ คือ บริเวณสวนตุง (เรือนจำเก่า) ซึ่งอยู่ในย่านเมืองเก่าเชียงราย เป็นพื้นที่ที่นิยมใช้จัดกิจกรรมประจำปี เดินทางสะดวก เชื่อมต่อย่านเศรษฐกิจ
ควรส่งเสริมให้เกิดการใช้งานที่หลากหลาย
2.พฤติกรรมและความต้องการใช้งานพื้นที่สาธารณะของทั้งคนในและนอกเขตพื้นที่
3.แนวทางการออกแบบพื้นที่สาธารณะย่านเมืองเก่าเชียงรายในเชิงสร้างสรรค์ที่ประกอบไปด้วย ชุดเฟอร์นิเจอร์สาธารณะและการออกแบบพื้นที่ 4. ข้อเสนอแนะและการวางแผนเพื่อพัฒนาศักยภาพของพื้นที่สาธารณะย่านเมืองเก่าเชียงราย เช่น การเพิ่มช่องทางการเข้าถึงพื้นที่ การเพิ่มจุดบริการต่างๆ ข้อพิจารณาด้านการวางป้ายและสื่อโฆษณา เป็นต้น
