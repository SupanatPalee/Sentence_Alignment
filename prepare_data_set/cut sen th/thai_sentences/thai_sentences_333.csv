sentences
งานวิจัยนี้นำเสนอค่าความทนทานต่อสารละลายซัลเฟตและกรด กับกำลังยึดเหนี่ยวและผลของแรงกระทำคงค้างต่อกำลังยึดเหนี่ยวของเหล็กข้ออ้อยในคอนกรีตที่ยึดประสานกันด้วยซีเมนต์มอร์ต้าร์ผสมนาโนซิลิกาที่มีขนาดอนุภาค 12 20 และ 40 นาโนเมตร
ทดสอบความทนทานต่อสารละลายซัลเฟตและกรด ทั้งทางด้านกำลังอัด การขยายตัว และการสูญเสียน้ำหนัก
รวมทั้งทดสอบค่ากำลังยึดเหนี่ยวและทดสอบผลของแรงกระทำคงค้างของซีเมนต์มอร์ต้าร์ผสมนาโนซิลิกาหลากหลายขนาด
จากผลการทดสอบพบว่าขนาดอนุภาคของนาโนซิลิกาส่งผลต่อความทนทานต่อสารละลายซัลเฟตและกรด
นาโนซิลิกาที่มีขนาดอนุภาค 40 นาโนเมตร ให้ค่ากำลังอัดของซีเมนต์มอร์ต้าร์ที่สูงสุด
ในขณะที่ค่าการขยายตัว และการสูญเสียน้ำหนักมีค่าน้อยที่สุดเมื่อเปรียบเทียบกับซีเมนต์มอร์ต้าร์ที่มีส่วนผสมปูนซีเมนต์ปอร์ตแลนด์ประเภทที่ 1 และ 5
ในส่วนผลของกำลังยึดเหนี่ยวและผลของแรงกระทำคงค้างของเหล็กข้ออ้อยในคอนกรีตที่ยึดประสานด้วยซีเมนต์มอร์ต้าร์ผสมนาโนซิลิกา
ผลการทดสอบพบว่าขนาดอนุภาคของนาโนซิลิกายังส่งผลต่อค่ากำลังยึดเหนี่ยวและพฤติกรรมการคืบด้วยเช่นกัน ซีเมนต์มอร์ต้าร์ที่ผสมนาโน  ซิลิกาขนาดอนุภาค 40 นาโนเมตร มีค่ากำลังยึดเหนี่ยวและแรงกระทำคงค้างที่สูงกว่านาโนซิลิกาขนาดอนุภาค 12 และ 20 นาโนเมตร รวมทั้งวัสดุยึดประสานอีพ๊อกซี่
