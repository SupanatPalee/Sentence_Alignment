sentences
สมรรถนะของระบบผลิตไฟฟ้าพลังงานแสงอาทิตย์ติดตั้งบนหลังคาแบบเชื่อมต่อโครงข่ายขึ้นอยู่กับพารามิเตอร์ในการติดตั้ง ได้แก่ ทิศทางมุมเอียง ชนิดของเซลล์แสงอาทิตย์ และรูปแบบระบบแปลงผันกำลัง
อย่างไรก็ตามด้วยข้อจำกัดทางเทคนิคหลายประการจะเป็นการยากที่จะกำหนดทุกปัจจัยไว้ที่สภาวะเหมาะสมที่สุดเพื่อให้ได้ผลผลิตระบบที่ดีที่สุด
บทความนี้นำเสนอการวินิจฉัยอิทธิพลของพารามิเตอร์ที่มีต่อผลผลิตระบบ
โดยอาศัยการออกแบบการทดลองด้วยวิธีการทากุชิ
ผลผลิตของแต่ละการทดลองถูกประเมินด้วยโปรแกรม PVsyst 7.2
และนำมาวิเคราะห์ด้วยอัตราส่วน S/N
ประกอบกับการวิเคราะห์ความแปรปรวน
ผลลัพธ์ที่ได้แสดงให้เห็นว่า พารามิเตอร์ที่มีอิทธิพลมากที่สุดต่อผลผลิตไฟฟ้า คือ ทิศทางและมุมเอียงของแผง
ในขณะที่การติดตั้งอุปกรณ์เพิ่มประสิทธิภาพและชนิดของแผงเซลล์แสงอาทิตย์ส่งผลกระทบน้อยต่อผลผลิตที่ได้
ผลการวิเคราะห์มีความสอดคล้องกับข้อมูลการผลิตไฟฟ้าจากสถานที่ติดตั้งจริง
