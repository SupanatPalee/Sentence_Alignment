sentences
การเพิ่มประสิทธิภาพในขั้นตอนการบรรจุน้ำดื่ม กรณีศึกษา โรงผลิตน้ำดื่มทับแก้ว มหาวิทยาลัยราชภัฏนครราชสีมา
โดยการเพิ่มผลผลิตและลดการสูญเสียของน้ำในขั้นตอนการบรรจุ
จากการวิเคราะห์ปัญหาด้วยผังก้างปลาและการวิเคราะห์ปัญหาด้วยเทคนิคทำไม – ทำไม พบว่ามีผลผลิตต่ำจากการบรรจุน้ำดื่มช้าเพราะการทำงานแต่ละขั้นตอนไม่ต่อเนื่องกัน
เนื่องจากมีพนักงาน 1 คน
ต้องทำการบรรจุน้ำดื่มทีละขั้นตอนตามลำดับ
แนวทางการปรับปรุงทำได้โดยการเพิ่มจำนวนพนักงาน
โดยกำหนดให้พนักงานแผนกจัดส่งน้ำมาช่วยในขั้นตอนการบรรจุ
และจัดทำตารางการจัดส่งน้ำขึ้นใหม่ที่ไม่กระทบกับการจัดส่งน้ำ
ทำให้ผลผลิตเพิ่มขึ้นร้อยละ 133.41
และปัญหาความสูญเปล่าของน้ำพบว่ามีน้ำล้นในการบรรจุและมีน้ำทิ้งจากการล้างขวดมาก
เนื่องจากหัวจ่ายน้ำจ่ายน้ำออกไม่เสมอกัน
การใช้วาล์วแบบ Manual และในขั้นตอนการล้างขวดไม่มีขั้นตอนการทำงานที่ชัดเจน
ใช้เพียงความชำนาญของพนักงานเท่านั้น
แนวทางการแก้ไข คือ ปรับหัวจ่ายน้ำให้มีความสม่ำเสมอ
กำหนดขั้นตอนการทำงานที่ชัดเจน
และเปลี่ยนการใช้วาล์วแบบ Manual เป็นการใช้เครื่องเปิด – ปิดน้ำแบบอัตโนมัติ
หลังการปรับปรุงพบว่าสามารถลดปริมาณน้ำทิ้งลง 3.1 ลิตร/ครั้ง
