sentences
งานวิจัยนี้มีวัตถุประสงค์เพื่อหาเวลามาตรฐานของสถานีงานต่าง ๆ ในแผนกตรวจสอบรถยนต์
และลดเวลาของสถานีงานที่มีเวลามากกว่า 5 นาทีต่อคันลงให้เหลือน้อยกว่า 5 นาทีต่อคันซึ่งเป็นเป้าหมายของโรงงาน
จากการคำนวณหาเวลามาตรฐานของ 15 สถานีงานภายในแผนกตรวจสอบรถยนต์พบว่ามี 4 สถานีงานที่ใช้เวลาในการตรวจสอบมากกว่า 5 นาทีต่อคัน
แต่เนื่องจากข้อจำกัดด้านอุปกรณ์ของทางโรงงาน
"จึงสามารถทำการปรับปรุงได้เพียง 3 สถานีงานเท่านั้น คือสถานีงาน Specification Exterior (UK), Specification Interior (UK) และ Keyless (UK)"
โดยในการปรับปรุงการทำงานของทั้ง 3
สถานีงานจะประยุกต์ใช้วิธีการ DMAIC การลดของเสียด้วยหลักการ ECRS
ควบคู่ไปกับการใช้แผนผังก้างปลาเป็นเครื่องมือในการวิเคราะห์สาเหตุปัญหา
และใช้แผนภูมิกระบวนการไหลเป็นเครื่องมือที่ใช้บันทึกวิธีการทำงาน หลังจากการประยุกต์ใช้หลักการดังกล่าวพบว่า
สามารถลดเวลาในการตรวจสอบของทั้ง 3 สถานีงานลงจาก 6.21 5.43 และ 5.21 นาทีต่อคันตามลำดับ เหลือ 4.22 4.84 และ 4.96 นาทีต่อคันตามลำดับ คิดเป็นร้อยละ 32.05 10.87 และ 4.8 ตามลำดับ
สามารถลดเวลาลงให้เหลือต่ำกว่าเกณฑ์ที่ทางโรงงานกำหนดไว้คือ 5 นาทีต่อคันได้ทั้งหมด
และยังมีการจัดทำเอกสารแสดงวิธีการปฏิบัติงาน (Work Instruction) สำหรับขั้นตอนการทำงานที่มีการเปลี่ยนแปลงไปอีกด้วย
