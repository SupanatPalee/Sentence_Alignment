sentences
งานวิจัยนี้มีวัตถุประสงค์เพื่อปรับปรุงกระบวนการและลดความสูญเปล่าที่เกิดขึ้นในของห้องบริจาคโลหิต ที่วัดได้ในเชิงเวลาและต้นทุน
จากการศึกษาปัญหาเบื้องต้น พบว่า มีกิจกรรมที่ไม่ก่อให้เกิดคุณค่าในห้องบริจาคโลหิต คือ ความสูญเปล่าเนื่องจากการรอคอยระหว่างกระบวนการ  กระบวนการทำงานที่มากเกินความจำเป็น และการขนย้าย
งานวิจัยนี้ได้ประยุกต์ใช้แนวคิดการผลิตแบบลีนเพื่อลดความสูญเปล่า
โดยการค้นหาความสูญเปล่าและพยายามขจัดหรือลดกิจกรรมที่ไม่ก่อให้เกิดคุณค่า
จากผลการวิเคราะห์ด้วยแผนภาพสายธารคุณค่าและการวิเคราะห์ต้นทุน ทำให้ค้นพบแหล่งของความสูญเปล่าและกำหนดแนวทางปรับปรุงวิธีการทำงานได้โดยใช้หลักการ ECRS
ผลจากการปรับปรุงพบว่า สามารถลดความสูญเปล่าต่าง ๆ ดังที่กล่าวมาได้
เวลากระบวนการรวมจากเดิม 57.20 นาที ลดลงเหลือ 53.85 นาที คิดเป็นร้อยละลดลง 5.86
เวลานำรวมจากเดิม 10.07 นาที ลดลงเหลือ 1.97 นาที คิดเป็นร้อยละลดลง 80.43
"นอกจากนี้ยังสามารถลดต้นทุนได้ 1,133,276 บาทต่อปี จากการใช้ถุงบรรจุเกล็ดโลหิตเพียงยี่ห้อเดียวสำหรับผู้บริจาครายเดียว"
