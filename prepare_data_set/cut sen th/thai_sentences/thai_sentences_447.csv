sentences
งานวิจัยนี้ศึกษาการสกัดและนำกลับกรดแลคติกผ่านเยื่อแผ่นเหลวแบบไอออนิกที่พยุงด้วยเส้นใยกลวง
รูปแบบการไหลของสารละลายป้อนและสารละลายนำกลับเป็นแบบไหลวนและสวนทางกันด้วยอัตราการไหล 100 mL/min
ความเข้มข้นเริ่มต้นของสารละลายสังเคราะห์กรดแลคติกในสารละลายป้อน 0.1 mol/L
ตัวแปรที่ศึกษา ได้แก่ ชนิดของสารสกัดไอออนิกชนิดกรดและเบส ความเข้มข้นของสารสกัดในตัวทำละลายโทลูอีน และชนิดของสารละลายนำกลับ
จากการทดลองพบว่า การสกัดและการนำกลับกรดแลคติกผ่านเยื่อแผ่นเหลวแบบไอออนิกที่พยุงด้วยเส้นใยกลวงมีค่าสูงสุดประมาณ 52 % และ 46
%
เมื่อใช้สารสกัดไอออนิกชนิดเบส Alamine 336 ที่ความเข้มข้น 6% (v/v) ในตัวทำละลายโทลูอีน และการใช้น้ำปราศจากไอออนเป็นสารละลายนำกลับ
โดยใช้เวลาในการปฏิบัติการ 90 นาที
นอกจากนี้การคำนวณสัมประสิทธิ์การถ่ายโอนมวลของกรดแลคติกในวัฏภาคสารละลายป้อน (kf) สัมประสิทธิ์การถ่ายโอนมวลของไอออนเชิงซ้อนกรดแลคติกในวัฏภาคเยื่อแผ่นเหลว (km)
"และสัมประสิทธิ์การถ่ายโอนมวลของกรดแลคติกในวัฏภาคสารละลายนํากลับ (ks) มีค่าเท่ากับ 1.27 × 10-4, 3.20 × 10-3 และ 2.22 × 10-3 cm/s ตามลำดับ ซึ่งสรุปได้ว่าการแพร่ของกรดแลคติกผ่านชั้นผิวสัมผัสระหว่างวัฏภาคสารละลายป้อนกับวัฏภาคเยื่อแผ่นเหลวเป็นขั้นตอนควบคุมการถ่ายโอนมวล (Mass transfer controlling step) ของการสกัดและนำกลับกรดแลคติก"
