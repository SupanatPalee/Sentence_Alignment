sentences
งานวิจัยหลายฉบับรายงานคุณสมบัติเด่นจากการใช้กรดไฮโดรคลอริกในการเลือกการชะล้างธาตุที่มีอยู่ฝุ่นจากเตาอาร์คไฟฟ้า
กรดไฮโดรคลอริกที่มีความเข้มข้นต่ำสามารถชะล้างสังกะสี ซึ่งเป็นธาตุหลักที่พบในฝุ่นจากเตาอาร์คไฟฟ้าได้ดี
โดยในขณะเดียวกันพบว่าสามารถชะล้างเหล็กออกมาได้ต่ำ
อย่างไรก็ตาม หลังจากกระบวนการชะล้างโลหะหนักบางชนิดสามารถถูกชะล้างออกมาด้วยเช่นเดียวกัน เช่น ตะกั่ว และ โครเมียม เป็นต้น
โลหะหนักสองชนิดนี้สามารถส่งผลในการลดประสิทธิภาพในกระบวนการแยกสังกะสีด้วยกระแสไฟฟ้าจากสารละลาย
ดังนั้นงานวิจัยฉบับนี้ ได้ดำเนินการศึกษาตัวแปรต่างๆ ของกระบวนการซีเมนเทชันด้วยผงสังกะสีในการดูดซับโลหะหนักในสารละลายก่อนกระบวนการนำไปสกัดแยกสังกะสีต่อไป
พบว่าเงื่อนไขที่เหมาะสมในการซีเมนเทชันด้วยผงสังกะสีคือ การใช้ปริมาณผงสังกะสีต่อตะกั่วที่มีอยู่ในสารละลายที่อัตราส่วน 3.0 โดยโมล อุณหภูมิของสารละลายที่ 60 องศาเซลเซียส และอัตราการกวนสารละลายที่ 500 รอบต่อนาที เป็นระยะเวลา 10 นาที สารละลายหลังจากการทำปฏิกิริยาซีเมนเทชันด้วยผงสังกะสีมีความบริสุทธิ์จากโลหะหนักมากขึ้น
โดยพบว่าปริมาณความเข้มข้นของตะกั่วและโครเมียมในสารละลายลดลงเหลือน้อยกว่า 2 ส่วนในล้านส่วน (< 2 ppm)
ส่งผลให้เหมาะสมกับการนำไปสกัดแยกสังกะสีออกจากสารละลายด้วยกระแสไฟฟ้าต่อไป
