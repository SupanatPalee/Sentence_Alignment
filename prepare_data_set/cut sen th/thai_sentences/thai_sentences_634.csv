sentences
บทความนี้นำเสนอการใช้กระบวนการทอร์รีแฟกชันเพื่อเตรียมไม้กระถินยักษ์ก่อนนำเข้าสู่กระบวนการไพโรไลซีสแบบเร็ว
โดยกระบวนการทอร์รีแฟกชันทำในเครื่องปฏิกรณ์แบบท่อไหลเพื่อผลิตถ่านทอร์รีไฟด์
จากนั้นนำถ่านทอร์รีไฟด์ที่ได้ไปใช้เป็นวัตถุดิบในเครื่องปฏิกรณ์ไพโรไลซีสแบบเร็วชนิดฟลูอิไดซ์เบดแบบฟองเพื่อผลิตไบโอออยล์ ถ่านชาร์ และแก๊ส
อุณหภูมิทอร์รีแฟกชันที่ใช้มี 5 ระดับ ได้แก่ 240 260 280 300 และ 320 องศาเซลเซียส
ผลการทดลองพบว่าช่วงอุณหภูมิดังกล่าวให้ปริมาณผลได้ของถ่านทอร์รีไฟด์ร้อยละ 50-98
ซึ่งสอดคล้องกับระดับที่อุณหภูมิสูง ไบโออยล์ที่ผลิตได้ในขั้นตอนไพโรไลซีสแบบเร็วแบ่งได้เป็น 2 ส่วน ได้แก่ ไบโอออยล์หนักและไบโอออยล์เบา ปริมาณผลได้ของไบโอออยล์รวมลดลงจากร้อยละ 69
เมื่อใช้ชีวมวลที่ไม่ผ่านการทอร์รีแฟกชัน เป็นร้อยละ 16-64
เมื่อใช้ถ่านทอร์รีไฟด์ที่อุณหภูมิ 240-320 องศาเซลเซียส
อย่างไรก็ตามไบโอออยล์หนักกลับพบว่ามีปริมาณที่เพิ่มขึ้นจากร้อยละ 30 เป็นสูงสุดร้อยละ 33
เมื่อใช้ถ่านทอร์รีไฟด์ที่อุณหภูมิ 280 องศาเซลเซียส
ซึ่งสอดคล้องกับการเพิ่มขึ้นของปริมาณผลได้ทางพลังงานของไบโอออยล์ส่วนนี้จากร้อยละ 34 เป็น 38
งานวิจัยนี้ได้ค้นพบประเด็นที่น่าสนใจอยู่ที่การนำไม้กระถินยักษ์มาผ่านกระบวนการทอร์รีแฟกชันที่อุณหภูมิ 280 องศาเซลเซียส ว่าสามารถช่วยเพิ่มประสิทธิภาพเชิงพลังงานของการไพโรไลซีสแบบเร็วให้ดีขึ้นได้ในแง่ของการแปลงพลังงานร้อยละ 65 ของชีวมวลเริ่มต้นให้อยู่ในรูปของเชื้อเพลิงเหลวและเชื้อเพลิงแข็งชีวภาพได้
