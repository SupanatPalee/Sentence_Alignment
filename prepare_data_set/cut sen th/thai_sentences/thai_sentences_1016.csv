sentences
งานวิจัยนี้มีวัตถุประสงค์เพื่อศึกษาปัจจัยในการเลือกทำเลที่ตั้งและวิเคราะห์เปรียบเทียบความสำคัญของปัจจัยในการเลือกทำเลที่ตั้งโรงงานผลิตเอทานอลจากมันสำปะหลังในจังหวัดนครราชสีมา
โดยใน 3 ทางเลือก ได้แก่ อำเภอครบุรี อำเภอเสิงสาง และอำเภอหนองบุญมาก
โดยใช้เทคนิคกระบวนการแบบลำดับชั้นเชิงวิเคราะห์แบบฟัซซี่ มาประเมินหาค่าน้ำหนักความสำคัญของปัจจัยที่มีความสำคัญ 5 ลำดับแรกจากการกลั่นกรองปัจจัยของผู้เชี่ยวชาญ ซึ่งประกอบด้วย แหล่งวัตถุดิบ การคมนาคมขนส่ง ระบบสาธารณูปโภค แหล่งต้นกำลังและเชื้อเพลิง และแหล่งแรงงาน
ซึ่งปัจจัยที่ผู้เชี่ยวชาญให้ความสำคัญมากที่สุด คือ แหล่งวัตถุดิบ
เนื่องจากเห็นว่าเป็นส่วนสำคัญที่มีผลต่อต้นทุนสินค้าถึง 65%
และเป็นค่าใช้จ่ายที่ผูกมัดระยะยาว
ในการวิเคราะห์ผลของการวิจัย
พบว่าอำเภอครบุรีเหมาะสมสำหรับเป็นทำเลที่ตั้งโรงงานผลิตเอทานอลจากมันสำปะหลังมากที่สุดในจังหวัดนครราชสีมา
โดยมีคะแนน 0.426
ขณะที่อำเภอหนองบุญมาก และอำเภอเสิงสาง มีคะแนนความสำคัญ 0.361 และ 0.212 ตามลำดับ
ผลที่ได้จากการวิจัยนี้สามารถเป็นข้อมูลเพื่อให้ผู้ประกอบการ
ผู้บริหารโรงงาน
หรือผู้ที่มีหน้าที่ที่เกี่ยวข้องในการตัดสินใจเลือกทำเลที่ตั้งโรงงานผลิตเอทานอลมีข้อมูลประกอบการตัดสินใจที่มีความน่าเชื่อถือมากยิ่งขึ้นและเพื่อเป็นแนวทางในการประยุกต์ใช้เทคนิคกระบวนการลำดับชั้นเชิงวิเคราะห์แบบฟัซซี่ ในการแก้ไขปัญหาต่าง ๆ ที่มีลักษณะใกล้เคียงกัน เช่น การเลือกทำเลที่ตั้งของคลังสินค้า ศูนย์กระจายสินค้า หรือศูนย์บริการโชว์รูมต่างๆ
