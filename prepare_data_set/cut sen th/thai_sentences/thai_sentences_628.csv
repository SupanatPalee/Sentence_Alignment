sentences
งานวิจัยนี้จึงมีวัตถุประสงค์เพื่อนำกากแคลเซียมคาร์ไบด์และเถ้าก้นเตาเป็นวัสดุประสานสำหรับการผลิตคอนกรีตบล็อกทดแทนการใช้ปูนซีเมนต์ปอร์ตแลนด์
การศึกษาครั้งนี้ได้นำกากแคลเซียมคาร์ไบด์และเถ้าก้นเตามาบดละเอียด
และผสมในอัตราส่วนระหว่างกากแคลเซียมคาร์ไบด์ต่อเถ้าก้นเตาเท่ากับ 30:70 (CB)
เพื่อใช้เป็นวัสดุประสานในการผลิตคอนกรีตบล็อกรับน้ำหนักเชิงตัน
คอนกรีตบล็อกที่ใช้ในการศึกษาครั้งนี้มีขนาดตัวอย่างเท่ากับ 100x100x200 มม.3
ทำการศึกษาความหนาแน่น ค่าดูดกลืนน้ำ และกำลังอัดของคอนกรีตบล็อก CB
เพื่อเปรียบเทียบกับผลการทดสอบคอนกรีตบล็อกที่ใช้ปูนซีเมนต์ปอร์ตแลนด์ (CT)
ผลการทดสอบพบว่าค่าดูดกลืนน้ำ และกำลังอัดขึ้นอยู่กับความหนาแน่นของคอนกรีตบล็อก
กล่าวคือความหนาแน่นของคอนกรีตบล็อกมีค่ามากส่งผลให้ค่าการดูดกลืนน้ำลดลงและกำลังอัดของคอนกรีตบล็อกมีค่าเพิ่มขึ้น การใช้วัสดุประสาน CB
สำหรับหล่อเป็นคอนกรีตบล็อกมีผลให้ค่าการดูดกลืนน้ำสูงขึ้นและกำลังอัดมีค่าลดลง
อย่างไรก็ตาม ค่าการดูดกลืนน้ำและกำลังอัดของคอนกรีตบล็อก CB
สามารถปรับปรุงได้โดยการเพิ่มปูนซีเมนต์ปอร์ตแลนด์ในส่วนผสมร้อยละ 10 โดยน้ำหนัก การใช้แรงดัน 6 กก./ตร.ซม. ในการขึ้นรูป และการลดอัตราส่วนน้ำต่อวัสดุประสานในส่วนผสม
ด้วยเหตุนี้จึงทำให้ค่าการดูดกลืนน้ำและกำลังอัดของคอนกรีตบล็อกที่ผ่านการปรับปรุงสามารถผ่านเกณฑ์มาตรฐานของคอนกรีตบล็อกรับน้ำหนักเชิงตัน
สำหรับการใช้งานเป็นกำแพงเหนือและต่ำกว่าระดับพื้นดินโดยปราศจากการป้องกันผิวได้ตามาตรฐาน มอก. 60-2561 กำหนด
