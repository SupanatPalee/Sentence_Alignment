sentences
บทความนี้นำเสนอแบบจำลองทางคณิตศาสตร์เพื่อหาศักย์ไฟฟ้าที่รางในระบบรถไฟฟ้าขับกระแสตรงที่มีสถานีจ่ายกำลังไฟฟ้าขับเคลื่อนสองสถานี
เนื่องจากศักย์ไฟฟ้าที่รางและแรงดันไฟฟ้าที่สถานีไฟฟ้าขับเคลื่อนเป็นสิ่งสำคัญเพื่อให้แน่ใจว่าอุปกรณ์ที่สถานีไฟฟ้า ความปลอดภัยของผู้โดยสารและการป้องกันโครงสร้างพื้นฐานของรถไฟอยู่ภายใต้การกัดกร่อนเป็นไปตามที่มาตรฐานกำหนดไว้หรือไม่
ในบทความนี้แสดงการคำนวณโดยใช้แบบจำลองทางคณิตศาสตร์แบบพื้นฐานและแบบจำลองทางคณิตศาสตร์อย่างง่ายเพื่อวิเคราะห์กระแสและศักย์ไฟฟ้าที่ราง
นอกจากนี้ยังได้แสดงสมการการคำนวณอย่างง่ายสำหรับการประมาณศักย์ไฟฟ้าที่รางและแรงดันไฟฟ้าที่สถานีไฟฟ้าเพื่อให้ง่ายแก่การนำไปใช้ในการวิเคราะห์และประเมินกระแสรั่วไหลอีกด้วย
สมการการคำนวณทางคณิตศาสตร์นี้ยังได้ตรวจสอบความถูกต้องแล้วว่าเป็นไปตามสมการในมาตรฐาน EN 50122-2
