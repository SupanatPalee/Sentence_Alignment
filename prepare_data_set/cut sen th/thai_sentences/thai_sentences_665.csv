sentences
การถนอมอาหารโดยการตากแห้งเป็นการนำพลังงานแสงอาทิตย์มาใช้ประโยชน์ในการให้ความร้อนแก่ผลิตภัณฑ์โดยการทำให้เกิดการระเหยน้ำภายในผลิตภัณฑ์ซึ่งประสิทธิภาพเชิงความร้อนของอุปกรณ์ในการตากแห้งขึ้นอยู่กับการรับพลังงานแสงอาทิตย์เป็นหลัก
จากการศึกษากระบวนการอบแห้งด้วยตู้อบแห้งพลังงานแสงอาทิตย์แบบตั้งอยู่กับที่โดยใช้   ตู้กระจกใสขนาด กว้าง 45 cm ความยาว 108 cm และ ความสูง 38.5 cm
และมีกระจกเอียงทำมุม 45o
ใช้กล้วยน้ำว้า เป็นผลิตภัณฑ์ในการทดสอบ
โดยทำการติดตั้งเครื่องมือวัดอุณหภูมิและความชื้นสัมพัทธ์ภายในและภายนอกตู้อบแห้ง
ใช้ระยะเวลาในการตากแห้ง 8 ชั่วโมงต่อวัน
ทำการทดสอบตั้งแต่เวลา 9.00 – 17.00 น.จากการทดสอบใช้ระยะเวลารวม 24 ชั่วโมง ต่อการอบ 1 ครั้งเพื่อให้ผลิตภัณฑ์สามารถรับประทานได้
สามารถอบแห้งได้ครั้งละ 144 ลูก
น้ำหนักเริ่มต้นจากผลิตภัณฑ์ตัวอย่างเฉลี่ยที่ 46.93 g น้ำหนักสุดท้ายเฉลี่ย 23.41 g
ความชื้นมาตรฐานเปียกในผลิตภัณฑ์เริ่มต้นมีค่าเท่ากับ 79.18% ความชื้นมาตรฐานเปียกสุดท้ายในผลิตภัณฑ์ลดเหลือ 29.3%
อุณหภูมิเฉลี่ยภายในตู้มีค่าเท่ากับ 48.47 oC
จากข้อมูลดังกล่าวข้างต้นได้นำมาออกแบบวิธีการอบแห้งโดยให้ตู้อบแห้งคล้อยตามแสงอาทิตย์ ด้วยวิธีการให้แผงรับความร้อนสามารถเคลื่อนที่คล้อยตามดวงอาทิตย์ด้วยกลไกการหมุนส่งกำลังจากแม่แรงสะพานซึ่งขับเคลื่อนจากมอเตอร์ไฟฟ้ากระแสตรง
การเคลื่อนที่ของแผงรับพลังงานแสงอาทิตย์จะปรับให้คล้อยตามดวงอาทิตย์ ครั้งละ 7.5oต่อชั่วโมง    จากการทดสอบตู้อบแห้งแบบคล้อยตามแสงอาทิตย์ใช้เวลาในการตากแห้งรวม 20.5 ชั่วโมงน้ำหนักเริ่มต้นจากผลิตภัณฑ์ตัวอย่างเฉลี่ยที่ 43.15 g
น้ำหนักสุดท้ายเฉลี่ย 21.2 g
ความชื้นมาตรฐานเปียกในผลิตภัณฑ์ลดลงเหลือ 24.8% อุณหภูมิเฉลี่ยภายในตู้มีค่าเท่ากับ 52°C
สามารถร่นระยะเวลาในการอบกล้วยน้ำว้าได้ 3.5 ชั่วโมง ต่อการอบแห้ง 1 ครั้ง
