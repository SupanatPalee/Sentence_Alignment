sentences
งานวิจัยนี้ต้องการสังเคราะห์อนุภาคนาโนโคบอลต์เฟอร์ไรต์โดยใช้สารเมือกจากเม็ดแมงลักเป็นสารคีเลตด้วยวิธีโซล-เจล
ศึกษาผลของความเข้มข้นสารเมือกที่มีต่อค่าพารามิเตอร์ทางแม่เหล็กได้แก่ ค่าแมกนีไตเซชันอิ่มตัว (Ms) ค่าแมกนีไตเซชันคงค้าง (Mr) ค่าลบล้างทางแม่เหล็ก (Hc) และค่า Squareness นำผลิตภัณฑ์ที่ได้จากการสิ้นสุดปฎิกิริยาโซล-เจลตรวจสอบพฤติกรรมทางความร้อนด้วย TGA
แล้วกำหนดอุณหภูมิแคลไซน์เพื่อเตรียมตัวอย่างที่ 600 องศาเซลเซียสเป็นเวลา 10 ชั่วโมง
ผลการทดสอบ XRD ปรากฏเฟสของโคบอลต์เฟอร์ไรต์ที่สมบูรณ์เมื่อมีระดับความเข้มข้น 20% ขึ้นไป
ภาพถ่ายจากกล้อง SEM แสดงลักษณะตัวอย่างเป็นเกล็ดและกลายเป็นคลัสเตอร์ใหญ่ขึ้นตามระดับความเข้มข้น
ส่วนกราฟฮีสเทอรีซีสลูปที่วัดด้วยเทคนิค VSM ใช้วิเคราะห์หาค่าพารามิเตอร์ทางแม่เหล็ก
พบค่าแมกนีไตเซชันอิ่มตัวดีที่สุดเป็น 71.41 emu/g และค่า Squareness เป็น 0.47 ที่ระดับความเข้มข้นของสารคีเลต 25%
