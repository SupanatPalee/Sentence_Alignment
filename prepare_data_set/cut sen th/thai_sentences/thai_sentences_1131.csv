sentences
บทความนี้พัฒนาตัวควบคุมแบบฟัซซี่ลอจิกในการควบคุมระบบทำความเย็นแบบระเหยสำหรับควบคุมสภาพอากาศในโรงเรือนเลี้ยงสัตว์ปีก
ตัวควบคุมแบบฟัซซี่ลอจิกมีประสิทธิภาพดี
และง่ายต่อการนำไปใช้กับระบบที่ซับซ้อน
การควบคุมสภาพอากาศในโรงเรือนเลี้ยงสัตว์ปีกเป็นระบบไม่เป็นเชิงเส้น ซับซ้อน และยากต่อการควบคุม
ดังนั้น เราจึงใช้ตัวควบคุมแบบฟัซซี่ลอจิกเพื่อควบคุมอุณหภูมิภายในและความชื้นสัมพัทธ์แบบป้อนกลับ
งานวิจัยนี้ได้ออกแบบตัวควบคุมแบบฟัซซี่ลอจิก 2 ตัว สำหรับควบคุมพัดลม และปั๊มน้ำในการออกแบบตัวควบคุมทั้งสองใช้อินพุต 4 ตัวและเอาต์พุต 1 ตัว
โดยมีค่าคลาดเคลื่อนและการเปลี่ยนแปลงค่าคลาดเคลื่อนของค่าอุณหภูมิ และความชื้นสัมพัทธ์เป็นอินพุตของระบบ ถูกเปลี่ยนให้กลายเป็นตัวแปรทางภาษาด้วย membership function
และใช้กฎ IF-THEN ที่สร้างจากความเข้าใจเรื่องเฟสระนาบ
เพื่อหาค่าเอาต์พุตของระบบ ได้แก่ อัตราการเปลี่ยนแปลงของการระบายอากาศ และอัตราการสร้างความชื้น
ในบทความนี้ สมรรถนะของตัวควบคุมที่นำเสนอจะเปรียบเทียบด้วยค่าความคลาดเคลื่อนเฉลี่ย และค่าความคลาดเคลื่อนกับตัวควบคุมแบบดั้งเดิม
ผลทดสอบพบว่าตัวควบคุมที่นำเสนอ สามารถควบคุมอุณหภูมิ และความชื้นสัมพัทธ์ให้คงที่ในช่วงให้คงที่อยู่ในช่วง ± 1.5 °C และ ± 20% ตามลำดับได้ซึ่งดีกว่าตัวควบคุมแบบเดิม
สำหรับงานวิจัยถัดไปผู้วิจัยจะพัฒนา membership function ให้มีความละเอียดสูงขึ้นเพื่อปรับปรุงผลตอบสนองให้ดียิ่งขึ้น
