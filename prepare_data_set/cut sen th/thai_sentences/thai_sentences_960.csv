sentences
งานวิจัยมีวัตถุประสงค์เพื่อสร้างการจัดการความรู้ในการบริหารจัดการพลังงานทดแทนเพื่อลดค่าใช้จ่ายระบบพลังงานไฟฟ้าของชุมชนและเพิ่มประสิทธิภาพการใช้พลังงานทดแทนจากแสงอาทิตย์โดยการมีส่วนร่วมของชุมชน ผ่านกิจกรรมการวิเคราะห์ระบบพลังงานทดแทนปัจจุบันและความต้องการของชุมชน
กิจกรรมถ่ายทอดความรู้ในการบริหารจัดการพลังงานทดแทนแก่ชุมชน และกิจกรรมการออกแบบการบำรุงรักษาทวีผลที่ทุกคนมีส่วนร่วมโดยใช้หลักการ Total productive maintenance (TPM)
และจัดทำคู่มือการดูแลรักษาเชิงป้องกันที่ทุกคนมีส่วนร่วมเพื่อให้ชุมชนสามารถดำเนินการต่อด้วยตนเองได้และชุมชนสามารถใช้ประโยชน์จากโซล่าฟาร์มได้อย่างเต็มประสิทธิภาพในการลดรายจ่ายค่าไฟฟ้าของชุมชนในระยะยาวและสามารถเป็นต้นแบบให้กับชุมชนอื่น ๆ
หรือเป็นแนวทางในการตัดสินใจเกี่ยวกับการสนับสนุนการใช้พลังงานทดแทนของชุมชนสำหรับหน่วยงานที่เกี่ยวข้องได้อีกด้วย
