sentences
งานวิจัยนี้มีจุดมุ่งหมายเพื่อวิเคราะห์ปัจจัยที่มีผลต่อพฤติกรรมการซื้อของผู้บริโภคและค้นหาระดับความพึงพอใจของลูกค้าในการเลือกซื้อน้ำปลาด้วยวิธีการทางสถิติ กรณีศึกษาบริษัทน้ำปลา XYZ จำกัด
สำหรับเครื่องมือที่ใช้ในการเก็บรวบรวมข้อมูลจะเป็นแบบสอบถามที่ได้ทำการออกแบบและสร้างขึ้นมาโดยใช้มาตราวัดของลิเคิร์ท (Likert scale)
ซึ่งความเชื่อมั่นของแบบสอบถามจะถูกทดสอบด้วยการวิเคราะห์สัมประสิทธิ์แอลฟ่าของครอนบัค (Cronbach’s Alpha coefficient)
โดยกลุ่มตัวอย่างในงานวิจัยนี้เป็นลูกค้าในจังหวัดพิษณุโลกและพื้นที่ข้างเคียง
ข้อมูลที่ได้เก็บรวมรวมจากแบบสอบถามทั้งหมดจะถูกนำมาวิเคราะห์ผลทางสถิติเชิงพรรณนาและเชิงอนุมานประกอบด้วย ค่าความถี่ ค่าร้อยละ ค่าเฉลี่ย ค่าเบี่ยงเบนมาตรฐาน และการวิเคราะห์ความแปรปรวนแบบทางเดียว (One-way ANOVA)
ผลการศึกษาวิจัยพบว่า
แบบสอบถามที่ได้ออกแบบและใช้เก็บข้อมูลมีระดับความเชื่อมั่นที่สูงเนื่องจากค่าสัมประสิทธิ์แอลฟ่าของครอนบัคเท่ากับ 0.926
นอกจากนี้ยังพบว่า ปัจจัยด้าน เพศ อายุ และระดับการศึกษา มีผลต่อการเลือกซื้อน้ำปลาของลูกค้าอย่างมีนัยสำคัญทางสถิติที่ระดับความเชื่อมั่น 95%
ในด้านการค้นหาระดับความพึงพอใจของลูกค้าพบว่า ลูกค้ามีระดับความพึงพอใจมากที่สุดในด้าน “สินค้ามีมาตรฐาน อย. และวันหมดอายุที่ชัดเจน”
ในขณะที่ด้าน
“โลโก้สินค้าเป็นที่จดจำของลูกค้า” ลูกค้าจะมีระดับความพึงพอใจน้อยที่สุด
