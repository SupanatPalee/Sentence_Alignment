sentences
โรงงานตัวอย่างเป็นผู้รับช่วงต่อในการผลิตชิ้นส่วนไส้เตาแก๊ส
เพื่อส่งต่อให้แผนกประกอบของบริษัทผลิตหัวเตาแก๊ส
เนื่องจากการผลิตภายในไม่สามารถส่งงานให้ลูกค้าได้ทันตามเวลาที่กำหนด
ปัจจุบันโรงงานตัวอย่างมีวันทำงาน 26 วันต่อเดือน
"มียอดการสั่งผลิตรับช่วงต่ออยู่ที่ 7,500 ชิ้นต่อเดือน หรือประมาณ 289 ชิ้นต่อวัน"
"แต่กำลังการผลิตสามารถผลิตได้เพียง 226 ชิ้นต่อวัน หรือประมาณ 5,876 ชิ้นต่อเดือน ในเวลาทำงานปกติ8 ชั่วโมงต่อวัน"
ส่งผลให้ต้องเปิดการทำงานล่วงเวลาเพิ่มวันละ 2 ชั่วโมง
งานวิจัยนี้จึงมีวัตถุประสงค์เพื่อปรับปรุงกระบวนการผลิตเพื่อลดชั่วโมงการทำงานล่วงเวลาโดยการใช้เทคนิคการสมดุลสายการผลิต
เริ่มจากการเก็บข้อมูลการผลิตด้วยแผนภูมิการไหลของกระบวนการผลิต
คำนวณค่าจังหวะความต้องการของลูกค้าที่เวลาปกติ 8 ชั่วโมงต่อวัน
ใช้เปรียบเทียบเพื่อค้นหารอบเวลาการผลิตในแต่ละขั้นตอนที่มีค่าเกิน
วิเคราะห์หาสาเหตุของปัญหาด้วยเครื่องมือควบคุมคุณภาพแบบใหม่เพื่อใช้เป็นข้อมูลในการกำหนดแนวทางการแก้ไข
จากนั้นจัดสมดุลสายการผลิตด้วยหลักการอีซีอาร์เอส
ผลการดำเนินงานพบว่าสามารถควบคุมรอบเวลาการผลิตให้ต่ำกว่าจังหวะความต้องการของลูกค้าได้ทุกสถานีงาน
ลดจำนวนสถานีงานได้ 2 สถานีงาน
คิดเป็นร้อยละ 22.22
ลดจำนวนพนักงานได้ 8 คน
"คิดเป็นร้อยละ 38.09 ลดรอบเวลาการผลิตรวมได้ 1.71 นาที คิดเป็นร้อยละ 14.39 สามารถเพิ่มกำลังการผลิตได้ 7,696 ชิ้นต่อเดือน ในเวลาทำงานปกติ8 ชั่วโมงต่อวัน"
ประสิทธิภาพสายการผลิตเพิ่มขึ้นร้อยละ 33.04
และสามารถเพิ่มผลิตภาพการผลิตได้ 1.47 ชิ้น/ชั่วโมง/คน
คิดเป็นเพิ่มขึ้นร้อยละ 106.52
