sentences
องค์การขนส่งมวลชนกรุงเทพ (ขสมก.) มีช่องทางในการร้องเรียนรถโดยสารสาธารณะผ่านเว็บบอร์ด ที่ผู้ใช้งานสามารถแสดงความคิดเห็นได้อย่างอิสระ
ดังนั้นข้อมูลบนเว็บบอร์ดจึงนับว่ามีประโยชน์
และมีบทบาทในการเพิ่มประสิทธิภาพการให้บริการ
เนื่องจากมาจากผู้ใช้บริการจริง
แต่จำนวนข้อร้องเรียนที่เพิ่มมากขึ้น และความหลากหลายของข้อความ ตลอดจนความผิดพลาดในการใช้ภาษาของผู้ใช้ส่งผลต่อความถูกต้องในการจำแนกประเภทข้อร้องเรียน
เนื่องจากผู้รับผิดชอบต้องวิเคราะห์ข้อมูลด้วยตนเอง
ดังนั้นหากมีกระบวนการจำแนกข้อร้องเรียนแบบอัตโนมัติจะเป็นแนวทางหนึ่งในการแก้ไขปัญหาดังกล่าว
งานวิจัยชิ้นนี้มีวัตถุประสงค์เพื่อ 1) ออกแบบและพัฒนากระบวนการจำแนกข้อร้องเรียนรถโดยสารสาธารณะ
จากข้อร้องเรียนผ่านเว็บบอร์ดขององค์การขนส่งมวลชนกรุงเทพด้วยกระบวนการตัดคำภาษาไทยโดยใช้พจนานุกรม
แล้วคัดเลือกคำศัพท์ด้วยการวิเคราะห์น้ำหนักของคำ มาสร้างเป็นคลังคำศัพท์
แบ่งเป็น 4 คลาส ได้แก่ คลาสการขับขี่ คลาสผู้ขับขี่และพนักงานผู้ให้บริการ คลาสยานพาหนะและอุปกรณ์ให้บริการ และคลาสเวลาและการเดินรถ
วัดผลด้วยการเรียนรู้ของเครื่องเพื่อจำแนกข้อความ พบว่า อยู่ในระดับดีมาก
2) ประเมินความถูกต้องของผลการจำแนกข้อร้องเรียนรถโดยสารสาธารณะ
จากการจับคู่กับคำศัพท์ในคลังคำศัพท์กับข้อร้องเรียนจากผู้ใช้เพิ่มความถูกต้องของผลลัพธ์ด้วยการเปรียบเทียบความคล้ายคลึงของคำด้วยเทคนิคการวัดระยะทางเลเวนชเตย์น
ในกรณีที่พบคำศัพท์ที่เขียนไม่ถูกต้องตามที่กำหนดไว้ในคลังคำศัพท์
เพื่อติดแท็กจำแนกปัญหาในการให้บริการของรถโดยสารสาธารณะ
ประเมินความถูกต้องโดยผู้เชี่ยวชาญ
ผลการประเมินอยู่ในระดับดีมาก
โดยเฉพาะข้อร้องเรียนประเด็นเดียว
แสดงถึงการตัดคำภาษาไทยแบบอิงพจนานุกรม เหมาะกับคลังคำศัพท์ที่กำหนดขอบเขตได้แน่นอน ความถูกต้องและครอบคลุมของคำศัพท์ส่งผลโดยตรงต่อผลลัพธ์ในการจำแนก
อย่างไรก็ดี
พบปัญหาคำศัพท์ที่ซ้ำซ้อนกันในบางคลาส เช่น เสียงดัง
อาจมีที่มาจากคลาสผู้ขับขี่และพนักงานผู้ให้บริการ หรือจากคลาสยานพาหนะและอุปกรณ์ให้บริการก็ได้ตามต้นกำเนิดการเกิดเสียง ตลอดจนปัญหาการประสมคำในภาษาไทยที่มีลักษณะเฉพาะตัวส่งผลต่อความถูกต้องของผลการตัดคำ
ผลลัพธ์จากงานวิจัยจะนำเสนอแนวทางการจำแนกข้อมูล
ก่อนจะนำเสนอสารสนเทศเป็นภาพข้อมูลต่อไป
และเป็นประโยชน์แก่ผู้รับผิดชอบ
เพื่อนำไปปรับปรุงการให้บริการให้เหมาะสมกับความต้องการของผู้ใช้บริการต่อไป
