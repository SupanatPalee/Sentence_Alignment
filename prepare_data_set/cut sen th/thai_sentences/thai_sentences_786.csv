sentences
งานวิจัยฉบับนี้มีวัตถุประสงค์เพื่อพยากรณ์อัตราส่วนผสมที่เหมาะสมของวัสดุเชิงประกอบพลาสติกและไม้ (Wood-Plastic Composites; WPCs) จากผลกระทบการดูดซับน้ำระยะสั้นที่ระยะเวลา 2 ชม. (2h) และ 24 ชม. (24h)
โดยทำการออกแบบการทดลองแบบผสม (Mixture Design) ซึ่งมีปัจจัยการทดลอง คือ พอลิเอทิลีนรีไซเคิล ขี้เลื่อยไม้ยางพารา และคาร์บอนแบล็ค
โดยกำหนดสารควบคู่และสารหล่อลื่นเป็นค่าคงที่ ตามลำดับ
ทำการวิเคราะห์ผลการทดลองด้วยการวิเคราะห์ความแปรปรวน (Analysis of Variance; ANOVA)
และพยากรณ์อัตราส่วนผสมที่เหมาะสมด้วยวิธีพื้นผิวการตอบสนอง (Response Surface Methodology; RSM)
ผลจากการทดลอง พบว่า ปัจจัยการผสมมีผลอย่างมีนัยสำคัญ (P < 0.05) ต่อระยะเวลาการดูดซับน้ำระยะสั้น (2h และ 24h)
กล่าวคือ การเพิ่มขึ้นของขี้เลื่อยไม้ยางพาราส่งผลให้สมบัติการดูดซับน้ำเพิ่มขึ้น
ในทางตรงกันข้าม การเพิ่มขึ้นของพอลิเอทิลีนรีไซเคิลและคาร์บอนแบล็คส่งผลให้การดูดซับน้ำลดลง
นอกจากนี้ สมการถดถอย (Regression Model) และกราฟโครงร่าง (Contour Plot) แสดงถึงผลกระทบของปัจจัยการผสมและผลการพยากรณ์ของ WPCs
"ซึ่งผลการพยากรณ์อัตราส่วนผสมที่เหมาะสมร่วมกันของการดูดซับน้ำระยะสั้น คือ 55.0wt% rHDPE, 25.0wt% RWS, 15.0wt% CB, 4.0wt% MAPE, และ 1.0wt% WAX ด้วยค่าความพึงพอใจจากการพยากรณ์ คือ 97.10%"
และเพื่อความถูกต้องและแม่นยำของการพยากรณ์ของผลการตอบสนอง อัตราส่วนผสมที่เหมาะสมจากการพยากรณ์ถูกทำการทดลองจริง (Observed)
เพื่อเปรียบเทียบผลการทดลองและหาเปอร์เซ็นต์ความผิดพลาดของการทดลอง
