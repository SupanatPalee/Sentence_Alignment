sentences
งานวิจัยนี้ มีวัตถุประสงค์เพื่อวิเคราะห์ลักษณะโครงการก่อสร้างในหน่วยงานของรัฐที่ถูกทิ้งงาน
วิเคราะห์ปัจจัยที่เป็นสาเหตุของการทิ้งงานและแนวทางการคัดเลือกผู้ประกอบการเพื่อป้องกันการทิ้งงานโครงการก่อสร้างในหน่วยงานของรัฐ
ขั้นตอนการวิจัยแบ่งเป็น 2 ส่วน คือ การวิเคราะห์ข้อมูลจากหนังสือแจ้งรายชื่อผู้ทิ้งงานของกรมบัญชีกลาง ปีงบประมาณ พ.ศ.2555-2559
และการวิเคราะห์ข้อมูลจากการสำรวจด้วยแบบสอบถาม ด้วยสถิติการวิเคราะห์องค์ประกอบเชิงสำรวจ
จากผลการวิจัยพบว่า ผลการวิเคราะห์ข้อมูลจากหนังสือแจ้งรายชื่อผู้ทิ้งงาน พบว่า ลักษณะโครงการก่อสร้างที่ถูกทิ้งงานจำนวนมากที่สุด คือ 1) งานก่อสร้างประเภทงานทาง สะพาน และท่อเหลี่ยม
2) โครงการที่จัดจ้างตามระเบียบกระทรวงมหาดไทยว่าด้วยการพัสดุของหน่วยการบริหารราชการส่วนท้องถิ่น พ.ศ. 2535
3)
ผู้ทิ้งงานเป็นห้างหุ้นส่วนจำกัด
4)
"ผู้ทิ้งงานเป็นกิจการที่มีทุนจดทะเบียนไม่เกิน 1,000,000 บาท"
และ
"5) โครงการมีมูลค่า ระหว่าง 100,001 -500,000 บาท"
ส่วนลักษณะโครงการก่อสร้างที่ถูกทิ้งงานที่มีมูลค่าโดยรวมสูงที่สุด คือ
1) งานก่อสร้างประเภทงานอาคาร
2) การจัดจ้างตามระเบียบสำนักนายกรัฐมนตรีว่าด้วยการพัสดุ พ.ศ. 2535
3)
ผู้ทิ้งงานเป็นห้างหุ้นส่วนจำกัด
4)
"ผู้ทิ้งงานเป็นกิจการที่มีทุนจดทะเบียนมากกว่า 10,000,000 บาท"
และ
5) โครงการที่มีมูลค่ามากกว่า 10 ล้านบาท
ส่วนผลการวิเคราะห์องค์ประกอบของปัจจัยที่เป็นสาเหตุของการทิ้งงาน 20 ตัวแปร
พบว่า สามารถจัดกลุ่มตัวแปรที่มีความสัมพันธ์กันได้ 4 องค์ประกอบ คือ
1) แผนการเงินและการบริหารงานไม่มีประสิทธิภาพ
2) ความไม่พร้อมของปัจจัยหลัก
3) ความไม่เข้าใจเนื้องานและขั้นตอนการดำเนินงาน และ
4) การประสานงานไม่มีประสิทธิภาพ
ส่วนผลการวิเคราะห์องค์ประกอบของแนวทางการคัดเลือกผู้ประกอบการเพื่อป้องกันการทิ้งงานก่อสร้างในหน่วยงานภาครัฐ ทั้งหมด 11 ตัวแปร สามารถจัดกลุ่มตัวแปรที่มีความสัมพันธ์กันได้ 2 องค์ประกอบ คือ
1) การประเมินศักยภาพในการดำเนินงาน ซึ่งมีความสำคัญเป็นลำดับที่ 1
และ
2)
ความผิดพลาดของผลงานที่ผ่านมา มีความสำคัญเป็นอันดับ 2
ดังนั้นจากผลการวิจัยนี้ สามารถเป็นข้อพิจารณาแนวทางการคัดเลือกผู้ประกอบการเพื่อป้องกันการทิ้งงานโครงการก่อสร้างในหน่วยงานของรัฐ
ที่ควรสร้างเกณฑ์ในการคัดเลือกผู้ประกอบการด้วยการประเมินศักยภาพในการดำเนินงานของผู้ประกอบการ
โดย
5 ตัวแปรแรก ที่ควรพิจารณา เรียงลำดับตามความสำคัญ มีดังนี้
1) เกณฑ์ที่พิจารณาความพร้อมของบุคลากร และแผนบริหารบุคลากร
2) เกณฑ์ที่พิจารณาฐานะทางการเงิน หรือเงินทุนหมุนเวียน
3) การประเมินผลการปฏิบัติงานของผู้ประกอบการ
4) การขึ้นทะเบียนผู้รับเหมา
และ
5) เกณฑ์ที่พิจารณาความพร้อมของเครื่องจักร และผังการบริหารเครื่องจักร
