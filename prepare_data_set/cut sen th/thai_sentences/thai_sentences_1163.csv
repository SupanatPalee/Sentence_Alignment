sentences
การวิจัยนี้มีวัตถุประสงค์เพื่อศึกษาประสิทธิภาพการสำรวจรังวัดด้วยวิธีการทางระบบดาวเทียม GNSS (Global Navigation Satellite System) บนพื้นที่ลาดชัน
"โดยใช้การหาค่าความคลาดเคลื่อนกําลังสองเฉลี่ย (Root Mean Square Error, RMSE) เป็นตัวชี้วัดเปรียบเทียบการรังวัดด้วยวิธีสถานีอ้างอิงเสมือนจริง (Virtual Reference Station, VRS) และวิธีการรังวัดด้วยดาวเทียมแบบจลน์ในทันที (Real Time Kinematic, RTK) ด้วยเครื่องมือรังวัดระบบดาวเทียม GNSS ยี่ห้อ Topcon รุ่น GR5 ซึ่งทำการรังวัดหาค่าพิกัดในพื้นที่ปฏิบัติงานจริงจำนวนสิบหมุด ณ โรงพยาบาลแหลมฉบัง จ.ชลบุรี ซึ่งเป็นพื้นที่ลาดชันและตั้งอยู่ในชุมชน"
ผลการศึกษาเมื่อเปรียบเทียบกับหมุดหลักฐานพบว่า วิธีการรังวัดแบบจลน์ในทันที (RTK) มีความคลาดเคลื่อนอยู่ที่ 0.025 เซนติเมตร และวิธีสถานีอ้างอิงเสมือนจริง (VRS) มีความคลาดเคลื่อนอยู่ที่ 0.054 เซนติเมตร ทั้งสองวิธีนี้มีค่าความต่างเฉลี่ยรวมกันอยู่ที่ 0.033 เมตร จึงสรุปว่า วิธีรังวัดแบบจลน์ในทันที (RTK) มีความคลาดเคลื่อนน้อยกว่าวิธีสถานีอ้างอิงเสมือนจริง (VRS)
แต่อยู่ในเกณฑ์ที่ยอมรับได้ทั้งสองวิธี
อีกทั้งค่าความต่างของทั้งสองวิธีมีค่าใกล้เคียงกัน
จึงสามารถนำค่าพิกัดมาใช้ร่วมงานด้วยกันได้
หลังจากนั้น จึงได้สำรวจพื้นที่ศึกษาโดยใช้กล้องประมวลผลรวม (Total Station) และเครื่องรับสัญญาณดาวเทียม GNSS
เก็บค่าพิกัดของหมุดอ้างอิงพิกัดโดยวิธีการรังวัดแบบสถิต (Static Survey)
"และใช้ในการเก็บรายละเอียดอื่น ๆ ที่กล้อง Total Station ไม่อาจเข้าไปถึงด้วยวิธีการรังวัดแบบจลน์ในทันที (RTK) รวมไปถึงการจัดทำแผนที่ในระบบสารสนเทศภูมิศาสตร์(Geographic Information Systems, GIS) และโปรแกรมควอนตัมจีไอเอส (Quantum GIS)"
โดยใช้ภาพถ่ายดาวเทียมรายละเอียดสูงประกอบเพื่อความถูกต้องมากขึ้น
