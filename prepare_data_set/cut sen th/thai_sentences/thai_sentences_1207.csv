sentences
การศึกษาวิจัยเกี่ยวกับการทำงาน ประสิทธิภาพ และเสถียรภาพของโรงไฟฟ้าพลังงานความร้อนร่วมเกิดขึ้นอย่างมากมายหลายด้าน
แบบจำลองโรงไฟฟ้าจึงเป็นสิ่งหนึ่งที่มีความจำเป็นสำหรับใช้ในการศึกษาวิเคราะห์
ปัจจุบันหลายแบบจำลองได้รับการยอมรับในเรื่องความถูกต้อง
และมีความเหมาะสมกับระบบจริง
แต่ส่วนใหญ่มักจะเป็นแบบจำลองโรงไฟฟ้าแบบเพลาเดียว
และมุ่งเน้นศึกษาในส่วนของเครื่องกังหันแก๊สเป็นหลัก
ทำให้แบบจำลองโรงไฟฟ้าแบบหลายเพลายังมีอยู่น้อย
และไม่เป็นที่แพร่หลาย
บทความนี้ได้นำเสนอการพัฒนาและสร้างแบบจำลองโรงไฟฟ้าพลังงานความร้อนร่วมแบบหลายเพลาขึ้นในโปรแกรมDIgSILENT PowerFactory
โดยนำแบบจำลองเครื่องกังหันแก๊สที่เสนอโดย W.I. Rowen มาสร้างและพัฒนาแบบจำลองเครื่องกังหันไอน้ำ ต่อเพิ่มเข้าไป
ทำให้สามารถใช้เป็นแบบจำลองโรงไฟฟ้าพลังงานความร้อนร่วมแบบหลายเพลาได้
จากนั้นจึงนำแบบจำลองที่ได้มาศึกษาการทำงานในระบบไฟฟ้ากำลังโดยการจำลองเสถียรภาพพลวัตเมื่อเกิดเหตุการณ์รบกวนขึ้นในระบบ
เช่น การเพิ่มขึ้นของโหลดอย่างทันทีทันใดการลดลงของโหลดอย่างทันทีทันใด และการเกิดการลัดวงจร ซึ่งเป็นปัญหาที่เกิดขึ้นได้บ่อยครั้งในระบบไฟฟ้ากำลัง
ผลการศึกษาแบบจำลองโรงไฟฟ้าแสดงให้เห็นว่าการทำงานของแบบจำลองมีความถูกต้องสอดคล้องกับแบบจำลองในเอกสารอ้างอิง
ดังนั้นจึงสามารถนำไปใช้ในการศึกษาวิจัยในระบบไฟฟ้ากำลังได้เป็นอย่างดีโดยสามารถออกแบบเพิ่มจำนวนเครื่องกังหันและเครื่องกำเนิดไฟฟ้าได้อีกด้วย
