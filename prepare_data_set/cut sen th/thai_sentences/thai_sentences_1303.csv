sentences
งานวิจัยนี้ศึกษาพฤติกรรมในการดูดซับตะกั่วของเถ้าชีวมวล 3 ชนิด ได้แก่ เถ้าลอย เถ้าไม้ และเถ้าชานอ้อย
โดยใช้วิธีทดสอบแบบกะการศึกษาประกอบด้วยการหาผลกระทบของระยะเวลาดูดซับ ประสิทธิภาพการดูดซับ และไอโซเทอมการดูดซับ
สารละลายตะกั่วที่ใช้ในการทดลองมีความเข้มข้นในช่วง 1 ถึง 1000 มิลลิกรัมต่อลิตร
จากการศึกษาพบว่า การดูดซับของเถ้าทั้งสามชนิดเข้าสู่สภาวะสมดุลภายในระยะเวลา 30 นาที
โดยเกิดขึ้นได้เร็วที่สุดในเถ้าชานอ้อย
ประสิทธิภาพในการดูดซับมีค่าลดลงเมื่อความเข้มข้นของสารละลายเพิ่มขึ้น
โดยเถ้าชานอ้อยมีประสิทธิภาพในการดูดซับสูงที่สุดทั้งที่ความเข้มข้นต่ำและความเข้มข้นสูง
แบบจำลองของฟรุนด์ลิชสามารถอธิบายการดูดซับได้ดีกว่าแบบจำลองของแลงเมียร์
ความสามารถในการดูดซับตะกั่วเรียงลำดับจากมากไปน้อยคือ เถ้าชานอ้อย เถ้าไม้ และเถ้าลอย
โดยพื้นที่ผิวจำเพาะของตัวดูดซับเป็นปัจจัยสำคัญที่มีผลต่อความสามารถในการดูดซับ
