sentences
การวางแผนสั่งวัสดุก่อสร้างเป็นปัญหาที่มีความซับซ้อนสูงในอุตสาหกรรมก่อสร้างเนื่องจากจะต้องสั่งซื้อวัสดุให้ถูกประเภทในปริมาณและช่วงเวลาที่เหมาะสม
มิฉะนั้นจะทำให้เกิดความสูญเสียและผลกระทบ
การศึกษาครั้งนี้เป็นการพัฒนาแบบจำลองปริมาณการสั่งซื้อที่ประหยัดสำหรับโครงการก่อสร้าง
โดยการลดข้อจำกัดของวิธีในปัจจุบันที่คำนวณโดยการสั่งในปริมาณที่เท่ากันทุกครั้ง
และมีความถี่ที่เท่ากัน
ซึ่งอาจส่งผลให้มีค่าใช้จ่ายสูงขึ้น
อาทิเช่น ค่าใช้จ่ายในการกองเก็บเหล็กเส้นที่เหลือจากการสั่งในปริมาณที่เกินกว่าความต้องการในแต่ละวัน
ผู้วิจัยจึงได้ศึกษาและพัฒนาแบบจำลองการสั่งซื้อที่ประหยัด
เพื่อคำนวณระยะเวลาในการสั่งเหล็กเส้นที่สอดคล้องกับแผนกำหนดเวลาของโครงการ
เพื่อลดค่าใช้จ่ายในการสั่งซื้อ ค่าใช้จ่ายในการเก็บรักษา ค่าขนส่ง ค่าขนย้าย ค่าเสียโอกาส ค่าปรับ ค่าใช้จ่ายทางอ้อม และค่าใช้จ่ายที่เกิดจากการว่างงาน
และลดความล่าช้าของกิจกรรมก่อสร้าง
โดยนำวิธีการเชิงพันธุกรรมมาช่วยในการหาคำตอบที่ดีที่สุดสำหรับระยะเวลาและปริมาณที่จะต้องสั่งวัสดุก่อสร้าง
โดยวิธีการดังกล่าวมีข้อดีในการช่วยหาคำตอบที่ใกล้เคียงกับคำตอบที่ดีที่สุด
สามารถหาแนวโน้มคำตอบที่ถูกปรับปรุงขึ้น
และช่วยสร้างแผนในการสั่งซื้อเหล็กเส้นได้หลาย ๆ รูปแบบ
ซึ่งวิธีการข้างต้นได้นำมาทดลองกับโครงการกรณีศึกษาทั้งกรณีที่คำนึงถึงระยะเวลาที่เร็วที่สุด และกรณีที่คำนึงถึงค่าใช้จ่ายที่ถูกที่สุด
พบว่าวิธีการพัฒนาแบบจำลองการสั่งซื้อที่ประหยัดเมื่อเปรียบเทียบกับวิธีการยอมให้มีการขาดแคลนวัสดุตามแผนงาน และวิธีการสั่งซื้อแบบมีส่วนลด
พบว่าสามารถช่วยลดระยะเวลาและค่าใช้จ่ายให้น้อยลง
