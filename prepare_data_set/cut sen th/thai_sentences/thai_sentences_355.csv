sentences
งานวิจัยนี้มีจุดมุ่งหมายเพื่อศึกษาเปรียบเทียบประสิทธิภาพการกำจัดสารปฏิชีวนะไตรโคลคาร์บาน (Triclocarban; TCC) ด้วย Pseudomonas fluorescens MC46 และ Ochrobactrum sp. MC22
การศึกษานี้ทดลองเปรียบเทียบการกำจัดสารด้วยจุลินทรีย์ในรูปเซลล์อิสระและดักติด
การทดลองนี้เลือกใช้สารแบเรียมแอลจิเนตเป็นวัสดุดักติด
การทดลองประกอบด้วยการกำจัดสาร TCC และการติดตามสารมัธยันต์ และการศึกษาโครงสร้างของเซลล์ดักติดด้วยกล้องจุลทรรศน์อิเล็กตรอนแบบส่องกราด
ผลการศึกษาพบว่าเซลล์ดักติดมีประสิทธิภาพการกำจัด TCC สูงกว่าเซลล์อิสระ (ประสิทธิภาพสูงสุดร้อยละ 53 และ 38 ตามลำดับ) โดย MC46 ดักติดมีประสิทธิภาพสูงกว่า MC22 เล็กน้อย
"จากผลการติดตามสารมัธยันต์พบว่า  เกิด 3,4-ไดคลอโรอะนิลีน 4-คลอโรอะนิลีน และอะนิลีน"
จุลินทรีย์ทั้งคู่สามารถย่อยสลาย TCC และสารมัธยันต์  ทั้งสามได้เป็นอย่างดี
สาร TCC ถูกเปลี่ยนเป็นสารที่มีความเป็นพิษลดลง
สำหรับผลการศึกษาลักษณะโครงสร้างระดับจุลภาคพบว่าวัสดุดักติดแบเรียมแอลจิเนตมีโครงสร้างเป็นโครงตาข่ายแน่นและมีจุลินทรีย์เกาะตามวัสดุ
หลังจากใช้งานมีจุลินทรีย์เจริญเติบโตเป็นจำนวนมากในวัสดุ
จากผลการศึกษาสามารถกล่าวได้ว่าวัสดุดักติดสร้างสิ่งแวดล้อมที่เหมาะสมสำหรับการเจริญเติบโตของจุลินทรีย์และช่วยปกป้องจุลินทรีย์จากสารพิษส่งผลให้เซลล์ดักติดมีประสิทธิภาพการกำจัด TCC สูง
