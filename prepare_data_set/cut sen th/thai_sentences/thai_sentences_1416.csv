sentences
บทความจะนำเสนอการพัฒนา และผลลัพธ์ที่ได้จากผู้เรียนในส่วนเสริมปฏิบัติการในวิชาวิเคราะห์โครงข่ายไฟฟ้าเพื่อให้ผู้เรียนสามารถออกแบบวงจรอิเล็กทรอนิกส์
และสามารถพัฒนาวงจรที่ออกแบบให้นำไปสร้างเป็นเครื่องต้นแบบใช้งานได้จริง
โดยปรับรูปแบบการสอนเป็นแบบสอนออนไลน์ (online learning) ผ่านโปรแกรมประชุม Google Meet และ Google Classroom ตามสถานการณ์การแพร่ระบาดของโรคโควิด-19 หรือ ไวรัสโคโรนา สายพันธุ์ใหม่ 2019
ซึ่งทำให้ประชาชนต้องทำงาน หรือเรียนจากบ้านพักอาศัยจนกว่าสถานะการณ์จะเข้าสู่สภาวะปกติ
โดยการสอนจะแบ่งเป็นสองขั้นตอนคือ
1) ออกแบบวงจร
และทำการจำลองการทำงานด้วยโปรแกรมวิเคราะห์วงจรไฟฟ้า
2) ออกแบบแผ่นวงจรพิมพ์(PCB; Printed circuit board)
เพื่อนำไปสร้างเครื่องต้นแบบสำหรับพัฒนาใช้งานจริง
โดยจุดประสงค์ที่พัฒนาดังกล่าวเพื่อให้ผู้เรียนได้ใช้ความรู้ที่ได้เรียนมา ออกแบบ และสร้างวงจรไฟฟ้าที่สามารถใช้งานได้จริง
เพื่อจบออกไปเป็นวิศวกรที่สามารถสร้างนวัตกรรม ได้ตั้งแต่การออกแบบจนสู่กระบวนการผลิตได้ในคนๆเดียว
โดยใช้การเรียนรู้แบบมุ่งผลลัพธ์ (Outcome-based Education) เข้ามาเป็นรูปแบบการเรียนการสอนออนไลน์ และใช้การวัดผลแบบ KAPIS
