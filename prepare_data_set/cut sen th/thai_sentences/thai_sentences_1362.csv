sentences
งานวิจัยนี้มีวัตถุประสงค์เพื่อลดความสูญเสียในกระบวนการบรรจุดินสอสี
โดยทำการวิเคราะห์ปัญหาด้วยแผนผังแสดงเหตุและผล
เพื่อหาสาเหตุที่ทำให้เกิดความสูญเสียในกระบวนการ
โดยพบความสูญเสีย 3 ด้าน คือ ความสูญเสียด้านการรอคอย ความสูญเสียด้านการเคลื่อนไหว และความสูญเสียด้านการผลิตของเสีย
โดยความสูญเสียด้านการรอคอยและด้านการเคลื่อนไหว
เลือกพิจารณาที่วิธีการทำงานและพื้นที่การทำงาน ซึ่งเกิดจากการจัดวางลังบรรจุดินสอสีไม่เหมาะสม
และการระบุตำแหน่งลังและกล่องลำเลียงไม่ชัดเจน
ทำให้พนักงานใช้สายตามองหาดินสอสีในลัง และความสูญเสียด้านการผลิตของเสีย
เลือกพิจารณาที่ตัวระบุตำแหน่งของเครื่องบรรจุดินสอสีขาดประสิทธิภาพ
จากความสูญเสียดังกล่าวทั้ง 3 ด้าน จึงได้ทำการปรับปรุงตำแหน่งผังการทำงานในกระบวนการบรรจุดินสอสีลงกล่อง
โดยประยุกต์ใช้ทฤษฏีการจัดการคลังสินค้าด้วยการจัดเรียงตามอัตราในการใช้งาน และปรับปรุงตัวระบุตำแหน่ง
โดยประยุกต์ใช้หลักการออกแบบเชิงวิศวกรรม
ผลจากการดำเนินงานวิจัย พบว่าสามารถลดความสูญเสียด้านการรอคอย โดยดินสอสี 12 สี จากเดิมใช้เวลา 0.93 วินาทีต่อกล่อง ลดเหลือ 0.54 วินาทีต่อกล่อง คิดเป็นลดลงร้อยละ 41.94
หรือจากเดิมใช้เวลา 579 วินาทีต่อรอบ ลดเหลือ 338 วินาทีต่อรอบ คิดเป็นลดลงร้อยละ 41.62
ส่วนดินสอสี 24 สี
จากเดิมใช้เวลา 3.42 วินาทีต่อกล่อง ลดลงเหลือ 1.87 วินาทีต่อกล่อง คิดเป็นลดลงร้อยละ 45.03
หรือจากเดิมใช้เวลา 1148 วินาทีต่อรอบ ลดเหลือ 629 วินาทีต่อรอบ คิดเป็นลดลงร้อยละ 45.21 ลดความสูญเสียด้านการเคลื่อนไหว โดยดินสอสี 12 สี จากเดิมใช้ระยะทาง 254.33 เมตร ลดลงเหลือ 109.61 เมตร คิดเป็นลดลงร้อยละ 56.90
ส่วนดินสอสี 24 สี
จากเดิมใช้ระยะทาง 359.41 เมตร ลดลงเหลือ 218.33 เมตร คิดเป็นลดลงร้อยละ 39.25
และลดความสูญเสียด้านการผลิตของเสีย
โดยดินสอสี 12 สี จากเดิมมีของเสียร้อยละ 0.24  ลดลงเหลือร้อยละ 0.12  คิดเป็นลดลงร้อยละ 50.00
ส่วนดินสอสี 24 สี
จากเดิมมีของเสียร้อยละ 0.39 ลดลงเหลือร้อยละ 0.13  คิดเป็นลดลงร้อยละ 66.67
