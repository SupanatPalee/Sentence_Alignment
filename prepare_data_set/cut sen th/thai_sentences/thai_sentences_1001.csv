sentences
ปัจจุบันการปั้นเตาซุปเปอร์อั้งโล่หรือที่เรียกว่า เตาหุงต้มประสิทธิภาพสูง นั้นทั้งหมดมีการปั้นด้วยมือ
ปัญหาที่เกิดขึ้นพบว่ามาตรฐานของขนาดเตาไม่คงที่ส่งผลต่อการประกอบส่วนต่างๆ ของเตา
และชาวบ้านหรือเกษตรกรมีความเมื่อยล้าจนกลายเป็นกล้ามเนื้ออักเสบ
ประกอบกับไม่สามารถผลิตได้ทันกับความต้องการของตลาด
ด้วยเหตุผลดังกล่าวงานวิจัยนี้จึงมีวัตถุประสงค์เพื่อศึกษาสมรรถนะเครื่องขึ้นรูปเตาซุปเปอร์อั้งโล่
ซึ่งเครื่องขึ้นรูปเตาซุปเปอร์อั้งโล่ประกอบด้วยส่วนของโครงสร้างทำจากเหล็ก
ส่วนของแม่พิมพ์ตัวผู้และแม่พิมพ์ตัวเมียทำจากอลูมิเนียมอัลลอยด์
ส่วนของชุดสร้างความดันลมพร้อมอุปกรณ์
และส่วนสุดท้ายคือส่วนของการควบคุมการทำงาน
"โดยความดันลมที่ใช้ในการศึกษาประกอบด้วย 6 bar, 7 bar และ 8 bar ซึ่งมีเกณฑ์ที่ใช้ในการประเมินสมรรถนะเครื่องขึ้นรูปเตาซุปเปอร์อั้งโล่ ได้แก่ เปอร์เซ็นต์ความผิดพลาดของการขึ้นรูป อัตราการผลิตเตาซุปเปอร์อั้งโล่ ความสิ้นเปลืองพลังงานจำเพาะ ประสิทธิภาพเชิงความร้อน และความต้านทานแรงกด"
ผลที่ได้จากการศึกษาสามารถสรุปได้ดังต่อไปนี้
1) ความดันลมมีผลต่อสมรรถนะเครื่องขึ้นรูปเตาซุปเปอร์อั้งโล่
2) สมรรถนะเครื่องขึ้นรูปเตาซุปเปอร์อั้งโล่กรณีความดันลมเท่ากับ 8 bar สูงกว่า 7 bar และ 6 bar
3)
เปอร์เซ็นต์ความผิดพลาดในการขึ้นรูปกรณีความดันเท่ากับ 8 bar ต่ำกว่า 7 bar และ 6 bar โดยเฉลี่ยประมาณ 92.75% และ 96.71% ตามลำดับ
4) อัตราการผลิตเตาซุปเปอร์อั้งโล่กรณีความดันลมเท่ากับ 8 bar สูงกว่า 7 bar และ 6 bar โดยเฉลี่ยประมาณ 25% และ 66.67% ตามลำดับ
"5) ความสิ้นเปลืองพลังงานจำเพาะกรณีความดันลมเท่ากับ 8 bar น้อยกว่า 7 bar และ 6 bar โดยเฉลี่ยประมาณ 10.30% และ 22.91% 6) ประสิทธิภาพเชิงความร้อนของเตาซุปเปอร์อั้งโล่กรณีความดันลมเท่ากับ 8 bar มากกว่า 7 bar, 6 bar และการปั้นด้วยมือ โดยเฉลี่ยประมาณ 2.74%, 5.58% และ 15.77% ตามลำดับ และ 7) ความต้านทานแรงกดของผนังกรณีความดันลมเท่ากับ 8 bar มากกว่า 7 bar, 6 bar และการปั้นด้วยมือ โดยเฉลี่ยประมาณ 7.54%, 16.77% และ 31.46% ตามลำดับ"
