sentences
งานวิจัยนี้มีวัตถุประสงค์เพื่อศึกษาอิทธิพลของอุณหภูมิต่อการเปลี่ยนแปลงอัตราส่วนความชื้นของขมิ้นชันที่ภายใต้เงื่อนไขการอบแห้งที่อุณหภูมิ 50 60 และ 70 องศาเซลเซียส  และความเร็วลมร้อน 1.5 เมตรต่อวินาที
"ทำการอบแห้งจากความชื้นเริ่มต้น 1,060.61 ± 1.45 เปอร์เซ็นต์มาตรฐานแห้ง จนเหลือความชื้น 136.40 ± 2.35  เปอร์เซ็นต์มาตรฐานแห้ง"
"จากนั้นนำมาศึกษาการเปลี่ยนแปลงอัตราส่วนความชื้นในระหว่างการอบแห้งกับแบบจำลองทางคณิตศาสตร์ของ  Lewis, Henderson and Pabis,  Page,  Modified Page I,  Logistic,  Logarithmic, Two term และ Midilli et al."
พบว่าแบบจำลองของ Logarithmic สามารถทำนายลักษณะการเปลี่ยนแปลงอัตราส่วนความชื้นของขมิ้นชันได้ดีที่สุด
โดยมีค่าสัมประสิทธิ์ของการตัดสินใจ (R2) มากที่สุด และค่าไคสแควร์ ()   ค่ารากที่สองของความคลาดเคลื่อนกำลังสองเฉลี่ย  (RMSE) และค่าความคลาดเคลื่อนเอนเอียงเฉลี่ย (MBE) น้อยที่สุด
ในขณะที่สัมประสิทธิ์การแพร่ความชื้นประสิทธิผลของการอบแห้งขมิ้นชันมีค่าอยู่ระหว่าง 5.58 x 10-8 - 2.39 x 10-7 ตารางเมตรต่อวินาที
จากการวิเคราะห์การเปลี่ยนแปลงคุณภาพสีในระบบ CIE (L*-a*-b*) ของขมิ้นชัน พบว่าพารามิเตอร์สี L* (ความสว่าง) a* (ค่าความเป็นสีแดง/สีเขียว) และ b* (ค่าสีเหลือง/สีน้ำเงิน)
ถูกนำมาใช้เพื่อประมาณการเปลี่ยนแปลงของสีในระหว่างการอบแห้ง
"โดยค่า L*, a* และ b* ของ ขมิ้นชันอบแห้งมีค่าลดลง เมื่ออุณหภูมิในการอบแห้งสูงขึ้น"
"ในขณะที่ค่าความแตกต่างสีโดยรวม (TCD) มีค่าเท่ากับ 20.032, 18.231 และ 15.476 ที่ระดับอุณหภูมิ 50 60 และ 70 องศาเซลเซียส ตามลำดับ"
