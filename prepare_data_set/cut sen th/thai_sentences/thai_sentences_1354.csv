sentences
ครีบสี่เหลี่ยมคางหมูวางรูปตัววีบนแผ่นดูดซับของเครื่องอุ่นอากาศพลังานแสงอาทิตย์แบบช่องขนาน เป็นครีบที่ได้รับการออกแบบใหม่ด้วยการนำข้อดีของผิวครีบเอียงทำมุมกับการไหลเพื่อลดตัวประกอบเสียดทานรวมกับการสร้างการไหลหมุนวนคู่ที่เกิดขึ้นเฉพาะในครีบจัดวางรูปตัววีเพื่อเพิ่มการถ่ายเทความร้อนได้ถูกนำเสนอในงานวิจัยนี้ด้วยวิธีการจำลองเชิงตัวเลข 3 มิติ
"โดยมีการไหลในช่วงปั่นป่วนที่ค่าเลขเรย์โนล์ดเท่ากับ 3000-20,000 อัตราส่วนความสูงครีบ, HR=0.04, 0.06, 0.08 และ 0.10 อัตราส่วนระยะห่างระหว่างครีบ, PR=0.4, 0.6, 0.8 และ 1.0 และอัตราส่วนความกว้างของฐานครีบ, WR=0.10, 0.15 และ 0.20 คือตัวแปรที่จะศึกษา ที่มุมปะทะการไหลของครีบวางรูปตัววี (α) และค่าอัตราส่วนความกว้างของปลายครีบ (t/H) คงที่คือ 30o และ 0.05 ตามลำดับ"
ผลการจำลองพบว่าครีบสี่เหลี่ยมคางหมูวางรูปตัววีบนแผ่นดูดซับ ให้การไหลและการถ่ายเทความร้อนเข้าสู่การพัฒนาเต็มที่ที่ตำแหน่ง x/H=10
และพบว่าครีบสี่เหลี่ยมคางหมูวางรูปตัววีก่อให้เกิดการไหลแบบหมุนวนคู่แบบสวนทางกันเข้าสู่พื้นผิว
ทำให้กระแสการไหลเกิดการกระแทกเข้ากับผนังของแผ่นดูดซับและรบกวนชั้นของไหลที่มีอุณหภูมิสูง
อีกทั้งยังทำให้ของไหลเกิดการผสมกันได้ดีขึ้น
ซึ่งพฤติกรรมนี้ทำให้การถ่ายเทความร้อนที่พื้นผิวเพิ่มขึ้น การเพิ่มขึ้นของค่า HR และการลดลงของค่า PR และ WR
ส่งผลให้ประกอบเสียดทานเพิ่มขึ้น
"ในขณะที่การเพิ่มขึ้นของการถ่ายเทความร้อนจะขึ้นอยู่กับทั้งค่า HR, PR และ WR"
"ในช่วงที่ทำการศึกษาพบว่าครีบสี่เหลี่ยมคางหมูวางรูปตัววีบนแผ่นดูดซับให้ค่าอัตราส่วนเลขนัสเซิล์ท ค่าอัตราส่วนตัวประกอบเสียดทาน และสมรรถนะเชิงความร้อนในช่วง 1.16-4.57, 1.78-10.44 และ 0.84-2.53 เท่า"
เมื่อเทียบกับแผ่นดูดซับผิวเรียบตามลำดับ
"โดยกรณี HR=0.08, PR=0.6 และ WR=0.20 ให้ค่าสมรรถนะเชิงความร้อนและค่าอัตราส่วนเลขนัสเซิล์ทสูงสุดที่ 2.53 และ 4.57 ตามลำดับ ที่เลขเรย์โนล์ดเท่ากับ 3000"
