sentences
ในอดีตกระบวนการแปรรูปถ่านหินให้เป็นพลังงานนั้นถูกมองว่าเป็นเชื้อเพลิงที่อันตรายและส่งผลกระทบต่อสุขภาพอีกทั้งยังส่งผลเสียต่อธรรมชาติและระบบนิเวศ
แต่ปัจจุบันเทคโนโลยีกระบวนการแปรรูปถ่านหินให้กลายเป็นพลังงานนั้นได้มีการพัฒนาให้ดีขึ้นและเป็นที่ยอมรับในระดับสากล
ข้อดีของถ่านหินคือ สามารถพบแหล่งถ่านหินได้ทุกที่ทั่วโลก
เป็นเชื้อเพลิงที่ให้ค่าความร้อนสูงและมีต้นทุนต่ำ
เมื่อเทียบกับเชื้อเพลิงชีวมวลแล้วถ่านหินสามารถควบคุมการเผาไหม้ได้ง่ายกว่า
มีความเสถียรและไม่ส่งผลเสียต่ออุปกรณ์ที่ใช้ในการเผาไหม้
ราคาของถ่านหินถือว่าคงที่เมื่อเทียบกับเชื้อเพลิงฟอสซิลชนิดอื่น ๆ
จึงนิยมนำมาใช้เป็นเชื้อเพลิงหลักสำหรับผลิตไฟฟ้าในหลาย ๆ ประเทศ
ในการทำเหมืองถ่านหิน กรณีที่ถ่านหินอยู่ลึกจากผิวดินไม่มากจะใช้วิธีขุดเปิดหน้าดิน
และสำหรับถ่านหินที่อยู่ลึกจากผิวดินจะใช้วิธีทำเหมืองใต้ดิน
แต่สำหรับถ่านหินที่อยู่ในระดับความลึกมาก ๆ
ซึ่งไม่คุ้มต่อการทำเหมืองใต้ดิน
"สามารถใช้เทคโนโลยีการผลิตแก๊สจากถ่านหินใต้ดิน (Underground coal gasification, UCG) ได้"
โดยฉีดแก๊สซิฟิเคชั่นเอเจนท์ (Gasification agent) ไปยังชั้นถ่านหินใต้ดินเพื่อให้เกิดปฏิกริยาแก๊ส    ซิฟิเคชั่น
แล้วจึงนำแก๊สเชื้อเพลิง (Syngas) มาใช้ประโยชน์
สำหรับบทความนี้จะมีการทบทวนงานวิจัยที่เกี่ยวข้องกับเทคโนโลยีการผลิตแก๊สเชื้อเพลิงจากถ่านหินใต้ดิน
โดยเริ่มต้นจากการกล่าวกระบวนการแก๊สซิฟิเคชั่นทั่วไป
จากนั้นจะกล่าวถึงเทคโนโลยีแก๊สซิฟิเคชั่นถ่านหินใต้ดิน บททวนงานวิจัยที่เกี่ยวข้อง
สุดท้ายรายงานเกี่ยวกับเทคโนโลยีแก๊สซิฟิเคชั่นถ่านหินใต้ดินที่นำไปใช้งานจริง และศักยภาพการนำเทคโนโลยีแก๊สซิฟิเคชั่นถ่านหินใต้ดินใช้ในประเทศไทย เป็นต้น
