sentences
บทความนี้นำเสนอการตามรอยจุดกำลังไฟฟ้าสูงสุดสำหรับระบบเซลล์แสงอาทิตย์แบบอิสระ
ระบบที่พิจารณาประกอบไปด้วยเซลล์แสงอาทิตย์ที่เชื่อมต่อกับวงจรแปลงผันแบบบัคก์และใช้แบตเตอรี่เป็นแหล่งเก็บพลังงาน
ระบบการตามรอยจุดกำลังไฟฟ้าสูงสุดโดยทั่วไปจะใช้วิธีการรบกวนและสังเกตเนื่องจากมีการควบคุมที่ง่าย
ประสิทธิภาพของวิธีรบกวนและสังเกตขึ้นอยู่กับขนาดของสัญญาณควบคุม
โดยใช้อัตราการเปลี่ยนแปลงของค่าวัฏจักรหน้าที่ () เป็นสัญญาณควบคุมฟัซซีลอจิกสามารถนำมาใช้งานกับระบบที่ไม่เป็นเชิงเส้นได้ซึ่งทำให้มีการนำไปใช้ได้กับระบบหลายระบบ
ในบทความนี้อาศัยฟัซซีลอจิกกำหนดค่า  ที่เหมาะสมเพื่อเพิ่มประสิทธิภาพในการควบคุม
วิธีการที่นำเสนอจะยืนยันประสิทธิภาพโดยใช้ Simulink ในโปรแกรม MATLAB การทดสอบในห้องปฏิบัติการและชุดต้นแบบขนาด 2.4 kW ที่นำไปใช้กับโรงเรือนควบคุมระบบจ่ายน้ำ ณ ฟาร์มมหาวิทยาลัยเทคโนโลยีสุรนารี
ผลการจำลองและผลการทดสอบแสดงให้เห็นว่าวิธีที่นำเสนอสามารถลู่เข้าสู่จุดกำลังสูงสุดได้เร็วกว่าและลดการแกว่งของกำลังไฟฟ้าได้ดีกว่าเมื่อเทียบกับวิธีรบกวนและสังเกต
