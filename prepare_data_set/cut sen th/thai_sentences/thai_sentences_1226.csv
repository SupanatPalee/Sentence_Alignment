sentences
งานวิจัยนี้เป็นการศึกษาคุณสมบัติของเชื้อเพลิงอัดแท่งจากเปลือกมะพร้าวและกากไขมันเหลือทิ้งจากมะพร้าว
โดยมีวัตถุประสงค์ในการศึกษาเพื่อศึกษาหาอัตราส่วนที่เหมาะสมและคุณสมบัติต่างๆ ของเชื้อเพลิงอัดแท่งจากกากไขมันร่วมกับเปลือกมะพร้าวชั้นกลาง และขุยมะพร้าว  ซึ่งใช้การอัดขึ้นรูปด้วยวิธีอัดเย็นโดยทำการศึกษาเปรียบเทียบเบื้องต้นในการหาระยะเวลาการอบแห้งที่ดีกว่าระหว่างการอบแห้งที่อุณหภูมิ 105 องศาเซลเซียสเป็นเวลา 30 และ 60 นาที และระยะเวลาการจุดติดไฟของระยะเวลาดังกล่าว
โดยร้อยละอัตราส่วนที่ใช้ในการผสม มีทั้งหมด 7 อัตราส่วน ได้แก่ 70:30:0 75:15:10  80:10:10  85:10:5  90:8:2  90:10:0 และ 95:3:2 (กากไขมัน : ขุยมะพร้าว : เปลือกมะพร้าวชั้นกลาง)
ทำการวิเคราะห์องค์ประกอบทางเคมีของเชื้อเพลิงอัดแท่ง ได้แก่ ค่าความร้อน ความชื้น สารระเหย ปริมาณคาร์บอนคงตัว และปริมาณเถ้า ตามมาตรฐาน ASTM
ผลการศึกษาพบว่าที่ระยะเวลาการอบแห้ง 60 นาที
ทำให้ค่าความชื้นน้อยและมีระยะการจุดติดไฟที่นานกว่าโดยมีเวลาประมาณ 6-9 นาที
"จึงได้ทำการหาอัตราส่วนที่เหมาะสมที่ระยะเวลาการอบที่ 60 นาที ได้อัตราส่วนที่เหมาะสมที่ทำให้ค่าความร้อนสูงที่สุดที่ร้อยละอัตราส่วน 75 : 15 : 10 (กากไขมัน : ขุยมะพร้าว : เปลือกมะพร้าวชั้นกลาง) ที่ให้ค่าความร้อน 6,660 กิโลแคลอรี/กิโลกรัม ความชื้นร้อยละ 4.00 คาร์บอนคงตัวร้อยละ 7.97 สารระเหยร้อยละ 84.10 และเถ้าร้อยละ 4.00 ซึ่งมีค่าความร้อนสูงกว่าเกณฑ์มาตรฐานผลิตภัณฑ์ชุมชนอัดแท่ง (มผช. 238/2547) ที่กำหนดค่าความร้อนของถ่านอัดแท่งไม่ต่ำกว่า 5,000 (กิโลแคลอรี/กิโลกรัม) แต่มีค่าความชื้นผ่านกว่าเกณฑ์ที่กำหนดให้มีความชื้นต่ำกว่าร้อยละ 8"
ซึ่งเชื้อเพลิงอัดแท่งที่ได้มีค่าความร้อนสูงกว่าถ่านอัดแท่งและถ่านชีวมวลอื่นๆ สามารถใช้เป็นพลังงานทดแทนได้ และช่วยรักษาสิ่งแวดล้อมอีกด้วย
