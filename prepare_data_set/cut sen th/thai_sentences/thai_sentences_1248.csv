sentences
แผนการบำรุงรักษาของระบบเครื่องสูบน้ำดับเพลิงมีความสำคัญอย่างยิ่งต่อการระงับเหตุเพลิงไหม้ในท่าเทียบเรือที่ใช้ขนถ่ายปิโตรเคมีเหลว
แผนการบำรุงรักษาที่มีอยู่เดิมนั้นยังขาดการตรวจพบความผิดปกติล่วงหน้าจึงส่งผลให้เกิดการขัดข้องของเครื่องสูบน้ำดับเพลิงหลายครั้งในขณะฝึกซ้อมแผนฉุกเฉิน
เมื่อวัดค่าความพร้อมใช้งานของเครื่องสูบน้ำดับเพลิงได้เพียง 65.4%
งานวิจัยนี้จึงมีวัตถุประสงค์เพื่อปรับปรุงแผนการบำรุงรักษาโดยเพิ่มเติมวิธีการตรวจจับความผิดปกติของการทำงานของระบบเครื่องสูบน้ำดับเพลิง
โดยส่วนประกอบของระบบเครื่องสูบน้ำดับเพลิงในงานวิจัยนี้ประกอบด้วยมอเตอร์ไฟฟ้า  เครื่องยนต์ดีเซล และเครื่องสูบน้ำดับเพลิง
ในการดำเนินงานวิจัยได้เริ่มจาก
1) ทำการวิเคราะห์ความล้มเหลวของการทำงานของส่วนประกอบของระบบเครื่องสูบน้ำดับเพลิง
2) จัดลำดับอาการขัดข้องที่ทำให้เกิดความล้มเหลวของการทำงาน
3) นำอาการขัดข้องที่วิเคราะห์ได้มากำหนดเป็นความผิดปกติที่ต้องตรวจและกำหนดเป็นแผนการบำรุงรักษา
4) ดำเนินงานตามแผนการบำรุงรักษา
ผลการดำเนินงานในช่วงแรกพบว่าสามารถตรวจพบความผิดปกติล่วงหน้าได้ 9 รายการ
เมื่อดำเนินการแก้ไขความผิดปกติที่ตรวจพบและดำเนินการตามแผนการบำรุงรักษาที่ปรับปรุงแล้วอย่างต่อเนื่อง
เมื่อทำการติดตามผลเป็นเวลาหนึ่งปีแล้วยังไม่พบการขัดข้องของระบบเครื่องสูบน้ำดับเพลิงในขณะฝึกซ้อมแผนฉุกเฉินอีก
