sentences
ปัญหาการบรรจุผลิตภัณฑ์ก่อให้เกิดการสูญเสียต้นทุนในกิจกรรมโลจิสติกส์เป็นจำนวนมากจึงมีความจำเป็นต้องศึกษาการแก้ไขปัญหาที่เหมาะสมการวิจัยนี้มีวัตถุประสงค์เพื่อศึกษาสมรรถนะฟังก์ชันค่าสัมประสิทธิ์ความโน้มถ่วงแบบใหม่ในขั้นตอนวิธีการค้นหาความโน้มถ่วงสำหรับปัญหาการบรรจุผลิตภัณฑ์แบบหนึ่งมิติการวิจัยนี้เริ่มศึกษาขั้นตอนวิธีการดังกล่าวและปรับค่าพารามิเตอร์ที่สามารถแก้ไขปัญหาการบรรจุผลิตภัณฑ์แบบวงกว้างซึ่งในการทดสอบแบ่งออกเป็น 3 กรณีคือ (1) กรณีปัญหาแบบง่าย (2) กรณีปัญหาแบบปานกลางและ (3) กรณีปัญหาแบบยากนอกจากนั้นยังทดสอบเชิงเปรียบเทียบกับ3 ขั้นตอนวิธีการได้แก่ (1) ขั้นตอนวิธีการวิวัฒนาการเชิงควอนตัม (2) ขั้นตอนวิธีการหาค่าเหมาะที่สุดแบบกลุ่มอนุภาคและ (3) ขั้นตอนวิธีการค้นหาความโน้มถ่วงเพื่อยืนยันสมรรถนะในการแก้ไขปัญหาผลการวิจัยพบว่าขั้นตอนวิธีการค้นหาความโน้มถ่วงที่ผ่านการพัฒนาฟังก์ชันการคำนวณค่าสัมประสิทธิ์ความโน้มถ่วงแบบใหม่มีสมรรถนะสูงในการแก้ไขปัญหาการบรรจุผลิตภัณฑ์แบบหนึ่งมิติแบบง่ายและแบบปานกลางและมีค่าคำตอบใกล้เคียงกับคำตอบที่ดีที่สุด
ในกรณีปัญหาแบบยากนั้นยังไม่สามารถค้นหาคำตอบที่เหมาะที่สุดและยังได้คำตอบแบบเหมาะที่สุดเฉพาะที่ดังนั้นจึงสามารถสรุปได้ว่าขั้นตอนวิธีการวิธีการดังกล่าวเหมาะกับปัญหาที่มีความซับซ้อนน้อยถึงปานกลางและปัญหาที่มีฟังก์ชันการค้นหาแบบฐานนิยมเดี่ยว
