sentences
การวิจัยครั้งนี้มีวัตถุประสงค์เพื่อ 1. ประยุกต์ใช้คิวอาร์โค้ดในการจัดเก็บข้อมูลครุภัณฑ์
2. ประเมินคุณภาพด้านการใช้งานคิวอาร์โค้ดในการจัดเก็บข้อมูลครุภัณฑ์
และ 3. ศึกษาความพึงพอใจของผู้เข้าใช้งานคิวอาร์โค้ดในการจัดเก็บข้อมูลครุภัณฑ์
ประชากรและกลุ่มตัวอย่าง เป็นบุคลากรภายในวิทยาลัยเทคโนโลยีอุตสาหกรรม มหาวิทยาลัยเทคโนโลยีพระจอมเกล้า พระนครเหนือ
ซึ่งแบ่งออกเป็น 2 กลุ่ม ได้แก่ 1. ผู้เชี่ยวชาญด้านเทคโนโลยีสารสนเทศ คัดเลือกโดยวิธีเฉพาะเจาะจง จำนวน 3 คน
เพื่อประเมินรูปแบบที่พัฒนาขึ้น
และ 2. ผู้เข้าใช้งาน ได้แก่ เจ้าหน้าที่ภาควิชานักวิชาการพัสดุ และอาจารย์
คัดเลือกโดยวิธีเฉพาะเจาะจง จำนวน 30 คน
เพื่อทดลองใช้และศึกษาความพึงพอใจหลังจากใช้งานเสร็จสิ้นแล้ว
เครื่องมือในการเก็บรวบรวมข้อมูล คือ แบบสอบถามแบบมาตราส่วนประมาณค่า 5 ระดับและวิเคราะห์ผลการวิจัยโดยใช้ค่าความถี่ ค่าร้อยละ ค่าเฉลี่ย และค่าส่วนเบี่ยงเบนมาตรฐาน
เพื่อใช้ในการประเมินคุณภาพและศึกษาความพึงพอใจของผู้เข้าใช้งาน ผลการประยุกต์ใช้คิวอาร์โค้ดในการจัดเก็บข้อมูลครุภัณฑ์ กรณีศึกษา ครุภัณฑ์ประเภทคอมพิวเตอร์ ประจำปีงบประมาณ 2563 จำนวน 265 รายการ
สามารถสรุปผลการประเมินทั้ง 3 ด้าน ดังนี้
1. ด้านการออกแบบคิวอาร์โค้ด มีค่าเฉลี่ยโดยรวมอยู่ที่ 4.76 อยู่ในระดับมากที่สุด
2.
ด้านข้อมูลครุภัณฑ์ มีค่าเฉลี่ยโดยรวมอยู่ที่ 4.89 อยู่ในระดับมากที่สุด
และ
3.
ด้านภาพรวมผลการใช้งาน
มีค่าเฉลี่ยโดยรวมอยู่ที่ 4.91 อยู่ในระดับมากที่สุดและผลวิเคราะห์ข้อมูลความคิดเห็นเกี่ยวกับความพึงพอใจที่มีต่อระบบ แบ่งออกเป็น 3 ด้าน ได้แก่
1.
ด้านการออกแบบคิวอาร์โค้ด
มีค่าเฉลี่ยโดยรวมของความพึงพอใจในด้านการออกแบบคิวอาร์โค้ดอยู่ที่ 4.65 มีความพึงพอใจมากที่สุด
2. ด้านข้อมูลครุภัณฑ์ มีค่าเฉลี่ยโดยรวมของความพึงพอใจในด้านข้อมูลครุภัณฑ์อยู่ที่ 4.56 มีความพึงพอใจมากที่สุด
3.
ด้านภาพรวมผลการใช้งาน
มีค่าเฉลี่ยโดยรวมของความพึงพอใจในด้านภาพรวมผลการใช้งานอยู่ที่ 4.70 มีความพึงพอใจมากที่สุด
จากผลการวิจัยที่ได้สามารถสรุปได้ว่า
การประยุกต์ใช้คิวอาร์โค้ดในการจัดเก็บข้อมูลครุภัณฑ์ กรณีศึกษา ครุภัณฑ์ประเภทคอมพิวเตอร์ ประจำปีงบประมาณ 2563
ช่วยจัดเก็บข้อมูลครุภัณฑ์ของหน่วยงาน ช่วยให้ผู้ปฏิบัติสามารถตรวจสอบสถานะรายการครุภัณฑ์ได้อย่างสะดวกและรวดเร็ว ช่วยอำนวยความสะดวกในการตรวจสอบครุภัณฑ์ประจำปี
และรายงานผลการตรวจสอบได้อย่างรวดเร็วและถูกต้อง
และยังสามารถเข้าถึงข้อมูลครุภัณฑ์ได้ง่าย และสะดวกต่อเจ้าหน้าที่ภาควิชา นักวิชาการพัสดุและอาจารย์ในการใช้งาน
อีกทั้งยังเป็นแนวทางที่ดีสำหรับหน่วยงานอื่น ๆ ที่สามารถนำการใช้คิวอาร์โค้ดในการจัดเก็บข้อมูลครุภัณฑ์ไปประยุกต์ใช้ในการทำงานได้
