sentences
บทความนี้นำเสนอผลการศึกษาระบบระบายควันไฟในอาคารห้างสรรพสินค้า
โดยศึกษาการจำลองสถานการณ์การเกิดเพลิงไหม้โดยใช้โปรแกรมสำเร็จรูปพลศาสตร์อัคคีภัย Fire Dynamics Simulator (FDS)
กำหนดให้ต้นเพลิง คือ ห้องเก็บของขนาดใหญ่ของซูเปอร์มาร์เก็ตบริเวณชั้นใต้ดิน กลางโถงสูงบนพื้นชั้นใต้ดินและร้านค้าบริเวณชั้นเจ็ด ซึ่งเป็นพื้นที่เสี่ยงที่อาจเกิดเพลิงไหม้ได้มากที่สุดสำหรับอาคารห้างสรรพสินค้าเปรียบเทียบกรณีอัตราการปลดปล่อยความร้อนที่ 2 และ 25 เมกะวัตต์ ซึ่งเป็นค่าอัตราการปลดปล่อยความร้อนต่ำสุดและสูงสุดสำหรับการออกแบบระบบระบายควันไฟในโถงสูงตามมาตรฐาน ASHRAE
โดยเลือกกรณีที่ผลการจำลองเกิดอันตรายรุนแรงต่อการอพยพหนีไฟมากที่สุดมาใช้ในการออกแบบระบบระบายควันไฟซึ่งมี 2 วิธี คือ การใช้พัดลมระบายควันไฟในโถงสูงและการใช้ระบบระบายควันไฟโดยช่องเปิดระบายควันไฟ (Natural venting system)
ในการจำลองได้มีการพิจารณาผลที่เกิดจากควันไฟต่อผู้ใช้อาคาร
โดยพิจารณาบริเวณพื้นที่ทางเดินชั้นเจ็ดเป็นหลักเนื่องจากเป็นชั้นที่สูงที่สุด
หากเกิดเพลิงไหม้ควันไฟจะลอยขึ้นที่สูงผ่านทางช่องเปิดในแนวดิ่ง เช่น โถงสูง
ดังนั้นชั้นที่สูงที่สุดจะเป็นชั้นสะสมควัน
"ในการศึกษาจะคำนึงถึงปัจจัยหลักต่อการอพยพหนีไฟ คือ อุณหภูมิของพื้นที่ทางเดินชั้นเจ็ด, ค่าการมองเห็นเส้นทางหนีไฟบริเวณชั้นเจ็ดและความเข้มข้นเฉลี่ยของก๊าซคาร์บอนมอนอกไซด์หน้าประตูหนีไฟชั้นเจ็ด"
โดยในการจำลองด้วยโปรแกรม FDS
เลือกใช้ขนาดกริด 0.5 เมตร
และอุณหภูมิเริ่มต้นของการจำลองคือ 40 องศา-เซลเซียส ซึ่งเป็นอุณหภูมิในอาคารห้างสรรพสินค้าเมื่อระบบปรับอากาศหยุดทำงานในประเทศไทย
จากผลการจำลองพบว่า
อัตราการปลดปล่อยความร้อนที่ 25 เมกะวัตต์เป็นอันตรายต่อการอพยพหนีไฟ
โดยตำแหน่งต้นเพลิงที่เป็นอันตรายที่สุดอยู่ที่ต้นเพลิงบริเวณร้านค้าชั้นเจ็ด
ซึ่งทำให้ค่าการมองเห็นเส้นทางหนีไฟต่ำที่สุด
เมื่อติดตั้งระบบระบายควันไฟจะพบว่า
ระบบระบายควันไฟโดยช่องเปิดระบายควันไฟ สามารถระบายควันไฟได้ดีกว่าระบบพัดลมระบายควันไฟ
โดยสามารถระบายควันไฟออกจากอาคารได้มากกว่า
แต่ใช้พื้นที่ในการติดตั้งมากกว่าและมีข้อจำกัดมากกว่า
กล่าวคือ
หากต้นเพลิงอยู่เยื้องหรือไม่ตรงกับช่องเปิดระบายควันไฟจะทำให้ประสิทธิภาพของการระบายควันไฟลดลง
