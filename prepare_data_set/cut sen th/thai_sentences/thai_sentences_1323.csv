sentences
โดยทั่วไปการตรวจวัดระดับผิวน้ำทั้งในภาคสนามและห้องปฏิบัติการทางชลศาสตร์นั้น จะใช้เครื่องมือวัดแบบดั้งเดิม เช่น เครื่องมือวัดแบบ ตัวเก็บประจุ (Capacitance type) ตัวต้านทาน (Resistance type) และ ตัวเหนี่ยวนำ (Conductivity type) เป็นต้น
ซึ่งเครื่องมือดังกล่าวเป็นการตรวจวัดแบบล่วงล้ำหรือมีรูปแบบการติดตั้งอุปกรณ์รบกวนต่อการเคลื่อนที่ของคลื่น
การศึกษานี้ประยุกต์ใช้วิธีการประมวลและวิเคราะห์ผลด้วยภาพโดยใช้การหาขอบของภาพแบบแคนนี่ (Canny edge detection) และอัลกอริทึมการเทียบค่าระดับผิวน้ำจากโปรแกรม Matlab
จากการทดสอบการเปลี่ยนแปลงระดับผิวน้ำจำนวน 5 กรณีศึกษา ในรางจำลองคลื่นขนาดกว้าง 0.60  เมตร ยาว  18  เมตร และสูง  0.75  เมตร พบว่า ค่าความสูงคลื่นและคาบคลื่นเฉลี่ยที่เก็บวัดได้จากวิธีการแบบดั้งเดิมกับวิธีประมวลและวิเคราะห์ผลด้วยภาพมีความแตกต่างกันไม่เกินร้อยละ 9.26 และ 0.49 ตามลำดับ
"นอกจากนี้ความสัมพันธ์เชิงสถิติของการเปลี่ยนแปลงระดับผิวน้ำเทียบกับเวลาด้วยดัชนี MSE, RMSE และ R2 ยืนยันว่าวิธีการตรวจวัดดังกล่าวสามารถใช้ได้เทียบเท่าวิธีการวัดแบบดั้งเดิมและสามารถนำมาใช้ในห้องปฏิบัติชลศาสตร์ได้เป็นอย่างดี"
