sentences
การศึกษานี้มีวัตถุประสงค์เพื่อศึกษาท่าทางการทำงานในกระบวนการนึ่งก้อนเชื้อเห็ดด้วยวิธีการ RULA และวิธีการ REBA
และหาแนวทางการปรับปรุงการทำงานเพื่อลดปัญหาทางการยศาสตร์ในกระบวนการนึ่งก้อนเชื้อเห็ด ของสมาชิกศูนย์เรียนรู้การผลิตเห็ดอินทรีย์ จังหวัดภูเก็ต
ในฐานะเป็นหมู่บ้านวิทยาศาสตร์และเทคโนโลยี อำเภอถลาง จังหวัดภูเก็ต
ผลการวิเคราะห์ด้วยวิธีการ RULA มีคะแนนเท่ากับ 7
หมายถึงมีปัญหาทางการยศาสตร์ต้องได้รับการปรับปรุงการทำงานโดยทันที
สอดคล้องกับผลการวิเคราะห์ด้วยวิธีการ REBA มีคะแนนเท่ากับ 11
หมายถึงการทำงานมีความเสี่ยงสูงต้องได้รับการตรวจสอบและปรับเปลี่ยนท่าทางและวิธีการทำงาน
โดยผู้วิจัยใช้เทคนิคการกระจายหน้าที่การทำงานเชิงคุณภาพ (QFD)
เพื่อนำความต้องการของผู้ใช้งานมาออกแบบอุปกรณ์ช่วยในการทำงาน คือ ฝาครอบเตานึ่งก้อนเชื้อเห็ด
โดยหลังจากการออกแบบและทดลองใช้ฝาครอบเตานึ่งก้อนเชื้อเห็ด
ประเมินภาวะทางการยศาสตร์อีกครั้ง
ผลการวิเคราะห์ด้วยวิธีการ RULA พบว่ามีคะแนนลดลงจากเดิมเท่ากับ 4
สอดคล้องกับการวิเคราะห์ด้วยวิธีการ REBA
พบว่ามีคะแนนลดลงเหลือเท่ากับ 5 รายงานการประเมินผลคะแนนสามารถสรุปได้ว่าการออกแบบและการใช้ฝาครอบเตานึ่งก้อนเชื้อเห็ด ทำให้ปัญหาและความเสี่ยงของท่าทางการทำงานในกระบวนการนึ่งก้อนเชื้อเห็ดลดลง
และมีผลการประเมินความพึงพอใจเพิ่มขึ้นจากเดิม 3.61 เป็น 4.02 หรือคิดเป็นร้อยละ 8.1
