sentences
งานวิจัยนี้มีวัตถุประสงค์เพื่อพยากรณ์ความต้องการใช้ไฟฟ้าของแขวงจำปาสัก สาธารณรัฐประชาธิปไตยประชาชนลาว
โดยเริ่มต้นจากการนำข้อมูลความต้องการใช้ไฟฟ้าในอดีตซึ่งเป็นข้อมูลอนุกรมเวลามาพิจารณาค่าความสัมพันธ์แบบออโตซึ่งพบว่าข้อมูลมีลักษณะเป็นข้อมูลแนวโน้มและมีความเป็นฤดูกาลผสมผสานกัน
ผู้วิจัยจึงเลือกใช้วิธีวินเทอร์สในการพยากรณ์ความต้องการใช้ไฟฟ้าของแขวงจำปาสัก
และได้เลือกพารามิเตอร์ที่เหมาะสมในการพยากรณ์โดยการหาค่าที่เหมาะสมที่สุดผ่านฟังก์ชั่นโซลเวอร์ในโปรแกรมตารางคำนวณ
ผลการศึกษาพบว่าพารามิเตอร์ระดับที่เหมาะสมมีค่าเท่ากับ 0.8711 พารามิเตอร์แนวโน้มที่เหมาะสมมีค่าเท่ากับ 0.1812
และพารามิเตอร์ฤดูกาลที่เหมาะสมมีค่าเท่ากับ 0.7500
โดยเมื่อกาหนดพารามิเตอร์ดังกล่าวแล้วทำให้ค่าความคลาดเคลื่อนในการพยากรณ์มีค่าต่ำที่สุดที่ร้อยละ 5.42
และเมื่อนำตัวแบบการพยากรณ์และค่าพารามิเตอร์ที่เหมาะสมมาพยากรณ์ความต้องการใช้พลังงานไฟฟ้าในระหว่างเดือนมกราคมถึงเดือนธันวาคม พ.ศ.2559
พบว่ามีค่าเฉลี่ยสัมบูรณ์ของร้อยละความคลาดเคลื่อนอยู่ที่ร้อยละ 5.26 ซึ่งน้อยกว่ารูปแบบการพยากรณ์ที่ใช้ในอยู่ในปัจจุบัน
ช่วยให้การวางแผนการสั่งซื้อไฟฟ้ามีความแม่นยาเพิ่มมากขึ้น
