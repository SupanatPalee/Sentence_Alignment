sentences
ปัจจุบันอุตสาหกรรมพลาสติกมีบทบาทที่สำคัญกับอุตสาหกรรมทั้งภายในและภายนอกของประเทศ
คุณภาพของผลิตภัณฑ์จึงสิ่งสำคัญของการผลิตโดยเฉพาะผลิตภัณฑ์ที่มีการประกอบเข้าด้วยกัน (Assembly)
ปัญหาของผลิตภัณฑ์ที่เกิดมีหลากหลายสาเหตุ
การหดตัว (Shrinkage) เป็นปัญหาหนึ่งที่เกิดขึ้นกับผลิตภัณฑ์พลาสติกอย่างหลีกเลี่ยงไม่ได้
โดยงานวิจัยนี้เป็นการหาปัจจัยที่ส่งผลต่อการหดตัวของฝาเกลียวขวดน้ำพลาสติกประเภทวัสดุไฮเดนซิตี้โพลีเอทิลีน (High-Density Polyethylene : HDPE)
ซึ่งการหดตัวของชิ้นงานส่งผลต่อการประกอบระหว่างฝาเกลียวขวดน้ำกับขวดน้ำ
"งานวิจัยนี้จึงใช้หลักการออกแบบการทดลองวิธีการพื้นผิวตอบสนอง (Response Surface Methodology; RSM) มาประยุกต์ใช้เพื่อหาปัจจัยที่ส่งผลกระทบต่อการหดตัวของชิ้นงาน คือ อุณหภูมิหลอมเหลวของพลาสติก (Tm), อุณหภูมิแม่พิมพ์ (Tw), และอุณหภูมิการหล่อเย็น (Tc)"
ทำการทดลอง 8+1 = 9 การทดลอง
และทดลองจำนวน 2 ซ้ำ ที่ระดับความเชื่อมั่นที่ (α) 95% รวมทั้งหมด 18 การทดลอง
ซึ่งพบว่า
ปัจจัยที่เหมาะสมที่สุดที่มีผลต่อการหดตัวของชิ้นงานฝาเกลียวขวดน้ำ อยู่ที่ อุณหภูมิหลอมเหลวของพลาสติก (Tm) เท่ากับ 190 oC  อุณหภูมิแม่พิมพ์ (Tw) เท่ากับ 60 oC และอุณหภูมิหล่อเย็น (Tc) เท่ากับ 45 oC ซึ่งมีค่าการหดตัวน้อยที่สุดคือ 1.39%
และพบว่าปริมาณของเสียลดลงเหลือ 12.08%
ดังนั้นสามารถสรุปได้ว่าการนำทฤษฎีหลักการออกแบบการทดลองวิธีการพื้นผิวตอบสนอง (RSM) เข้ามาช่วยหาปัจจัยที่เหมาะสมที่ส่งผลต่อการหดตัวนั้นส่งผลต่อคุณภาพของชิ้นงานนั้นเป็นทางเลือกหนึ่งที่น่าสนใจ
ทั้งนี้ยังพบว่าสามารถลดต้นทุนและเวลาในการผลิตลง
