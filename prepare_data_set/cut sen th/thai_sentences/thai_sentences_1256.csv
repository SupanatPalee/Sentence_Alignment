sentences
การเพิ่มขึ้นของโรงงานอุตสาหกรรมเป็นสาเหตุหลักที่ทำให้เกิดปัญหามลพิษต่างๆ
ซึ่งโลหะหนักเป็นหนึ่งในสารพิษที่เป็นอันตราย
วิธีที่จะช่วยป้องกันโลหะหนักไม่ให้รั่วไหลลงสู่ธรรมชาติได้คือ ใช้วัสดุดูดซับ
งานวิจัยนี้มีวัตถุประสงค์ คือ เพื่อศึกษาความสามารถในการดูดซับทองแดง นิกเกิล และสังกะสีของดินลมหอบเมื่อผสมกับโซเดียมเบนโทไนท์
โดยใช้วิธีการทดสอบแบบกะและแบบต่อเนื่อง
วิธีการทดสอบแบบกะเป็นการทดสอบเพื่อหาสมดุลการดูดซับและไอโซเทอมการดูดซับโดยใช้ไอโซเทอมการดูดซับของแลงเมียร์ในการอธิบายการดูดซับ
ส่วนการทดสอบแบบต่อเนื่องจะจำลองการดูดซับที่คล้ายกับสภาพความเป็นจริง
คือ ปล่อยโลหะหนักลงสู่ดินและมีการชะล้างจากน้ำฝน
จากการทดสอบพบว่า การทดสอบแบบกะ เบนโทไนท์ช่วยเพิ่มศักยภาพในการดูดซับโลหะหนักได้เป็นอย่างดีเมื่อเปรียบเทียบกับดินลมหอบปกติโดยที่อัตราส่วนที่เหมาะสมสำหรับการดูดซับคือ ดินลมหอบผสมกับ 40% เบนโทไนท์
เมื่อระยะเวลาผ่านไปความเข้มข้นของสารละลายโลหะหนักจะลดลงอย่างรวดเร็วจนเข้าสู่สมดุลที่เวลา 48 ชั่วโมง ไอโซเทอมการดูดซับของแลงเมียร์สามารถอธิบายการดูดซับได้ดี
ลำดับความสามารถในการดูดซับสูงสุด ( ) คือ ทองแดง > สังกะสี > นิกเกิล
สำหรับการทดสอบแบบต่อเนื่องพบว่า
ดินสามารถดูดซับโลหะหนักได้มากในช่วงแรกและจะลดลงเรื่อยๆ
การชะล้างของน้ำกลั่นสามารถชะล้างโลหะหนักได้เพียงเล็กน้อย
และหลังจะการชะล้างด้วยน้ำดินยังสามรถในการดูดซับโลหะหนักได้แต่ศักยภาพในการดูดซับลดลง
