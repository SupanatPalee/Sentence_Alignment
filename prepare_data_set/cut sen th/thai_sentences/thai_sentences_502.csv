sentences
จังหวัดนครปฐมมีเปลือกส้มโอมากซึ่งนิยมแปรรูปเป็นธูปหอมหรือสบู่เหลวและกลุ่มน้ำมันหอมระเหย
เพื่อเพิ่มทางเลือกแปรรูป
งานวิจัยนี้มีความสนใจศึกษาความเป็นไปได้การแปรรูปเปลือกส้มโอเป็นถ่านอัดแท่งโดยศึกษาหาอัตราส่วนผสมที่พอเหมาะในการอัดแท่ง
ศึกษาเปรียบเทียบระหว่างการอัดที่เกิดความร้อนได้เองขณะอัดเทียบกับใช้ฮีตเตอร์ในการให้ความร้อน
ศึกษาค่าความร้อน ความชื้น สารระเหย เถ้า และคาร์บอนคงตัว
ผลการศึกษาพบว่าถ่านอัดตัวเป็นก้อนได้ดีที่อัตราส่วนผสมวัสดุประสานมีความชื้นร้อยละ 80
ในทางตรงข้ามพบว่าความชื้นเพิ่มมากขึ้นหรือต่ำกว่าดังกล่าวถ่านอัดเป็นก้อนได้ไม่ดี
เปรียบเทียบระหว่างการอัดที่เกิดความร้อนขึ้นได้เองกับการอัดแบบใช้ฮีตเตอร์มีความแตกต่างกันไม่มากแต่เมื่อนำถ่านทั้ง 2 ชนิดไปตากแดด
พบว่าสามารถแห้งตัวได้เหมือนกันในวันที่ 5
"คุณสมบัติถ่านอัดแท่งจากเปลือกส้มโอพบว่ามีค่าความร้อนเฉลี่ย 5,344 แคลอรีต่อกรัม ความชื้นอยู่ระหว่างร้อยละ 8.35 ถึง 11.14"
ปริมาณสารระเหยอยู่ระหว่างร้อยละ 25.19 ถึง 29.22
ปริมาณเถ้าอยู่ระหว่างร้อยละ 19.43 ถึง 21.87 และปริมาณคาร์บอนคงตัวอยู่ระหว่างร้อยละ 44.24 ถึง 48.91
จึงสรุปได้ว่าเปลือกส้มโอสามารถแปรรูปเป็นถ่านอัดแท่งได้
