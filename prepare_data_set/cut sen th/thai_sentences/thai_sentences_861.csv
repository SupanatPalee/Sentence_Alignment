sentences
การวิจัยนี้มีวัตถุประสงค์เพื่อ 1 ) ศึกษาสภาพการจัดการเรียนรู้รายวิชาชีพพื้นฐานระดับอุดมศึกษาในโครงการความร่วมมือระหว่างมหาวิทยาลัยเทคโนโลยีราชมงคลธัญบุรีกับโรงเรียนเครือข่ายความร่วมมือ
และ 2) ประเมินหลักสูตรพื้นฐานการเตรียมความพร้อมศึกษาต่อหลักสูตรครุศาสตร์อุตสาหกรรมบัณฑิต
สำหรับจัดการเรียนรู้ให้กับนักเรียนมัธยมศึกษาตอนปลาย ในเครือข่ายความร่วมมือทางวิชาการระหว่างมหาวิทยาลัยเทคโนโลยีราชมงคลธัญบุรีกับโรงเรียนเครือข่ายสู่การศึกษาต่อระดับอุดมศึกษา
การวิจัยนี้เป็นการวิจัยเชิงคุณภาพ
โดยใช้วิธีการเก็บข้อมูลจากการสำรวจความคิดเห็นและการสนทนากลุ่ม
ประชากรที่ใช้ในการวิจัยประกอบด้วยบุคลากรและนักเรียนในโรงเรียนเครือข่ายความร่วมมือทางวิชาการ จำนวน 6 แห่ง และบุคลากรของคณะครุศาสตร์อุตสาหกรรม จำนวน 7 คน
กลุ่มตัวอย่างที่ใช้ในการวิจัย คือ ผู้เกี่ยวข้อง จำนวน 13 คน ได้แก่ ผู้บริหารโรงเรียนเครือข่ายความร่วมมือ จำนวน 6 คน ผู้บริหารคณะครุศาสตร์อุตสาหกรรม จำนวน 2 คน และ หัวหน้าโครงการหรืออาจารย์ผู้สอนแต่ละรายวิชาพื้นฐานจำนวน 5 คนและนักเรียนระดับชั้น ม.6 ที่เข้าร่วมโครงการ ในปีการศึกษา 2564 จำนวน 169 คน
เครื่องมือที่ใช้ในการวิจัย ประกอบด้วย
1) เครื่องมือในการเก็บข้อมูลเชิงสำรวจ ได้แก่ แบบสอบถามความคิดเห็นเพื่อศึกษาการจัดการเรียนการสอนรายวิชาระดับอุดมศึกษา
2) เครื่องมือในการเก็บข้อมูลสนทนากลุ่ม ได้แก่ แบบสอบถามเพื่อการประเมินหลักสูตรพื้นฐานการเตรียมความพร้อมศึกษาต่อหลักสูตรครุศาสตร์อุตสาหกรรมบัณฑิตในรูปแบบ CIPIEST และประเด็นคำถาม
ในการสนทนากลุ่ม
การวิเคราะห์ข้อมูลใช้สถิติค่าเฉลี่ย ค่าเบี่ยงเบนมาตรฐาน และการวิเคราะห์เนื้อหา
ผลการวิจัย
พบว่า
"ผู้เกี่ยวข้องมีความคิดเห็นต่อสภาพการจัดการเรียนรู้รายวิชาชีพพื้นฐานในภาพรวมระดับมาก ( =4.26, S.D.=0.17)"
"นักเรียนระดับชั้น ม.6 ที่เข้าร่วมโครงการ มีความคิดเห็นต่อสภาพการจัดการเรียนรู้รายวิชาชีพพื้นฐานในภาพรวมระดับมาก (µ =4.17, =0.18) และผู้เกี่ยวข้องมีความคิดเห็นต่อการประเมินหลักสูตรโดยภาพรวมมีความเหมาะสมในระดับมาก ( =4.20, S.D.=0.40)"
สรุปได้ว่าผลการประเมินหลักสูตรที่ได้
สามารถนำไปเป็นแนวทางในการจัดการเรียนการสอนและขยายผลต่อได้
