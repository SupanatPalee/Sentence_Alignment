sentences
"งานวิจัยนี้มีวัตถุประสงค์เพื่อศึกษาการผลิตแผ่นชิ้นไม้อัดจากใบตะไคร้ร่วมกับฟางข้าวจำนวน 3 สัดส่วน ได้แก่ ใบตะไคร้ 100% , ใบตะไคร้ 50% ผสมฟางข้าว 50% และ ฟางข้าว 100% โดยน้ำหนัก"
พร้อมทั้งวิเคราะห์สมบัติทางกายภาพและทางกล
กระบวนการผลิตใช้กาว pMDI เป็นตัวประสานในปริมาณ 7%
โดยน้ำหนักของวัสดุแห้ง ซึ่งทำการอัดร้อนด้วยเครื่องอัดไฮโดรลิกที่ความดัน 147 bar อุณหภูมิ 120°C เป็นเวลา 5 นาที ภายใต้การควบคุมให้แผ่นมีความหนาแน่นอยู่ในช่วง 400-900 kg/m3 และมีขนาด 450 mm × 450 mm × 10 mm
เพื่ออธิบายลักษณะของแผ่นชิ้นไม้อัดที่ได้จึงทำการวิเคราะห์สมบัติทางกายภาพ (ความหนาแน่น ความชื้น การดูดซึมน้ำ และการพองตัวตามความหนา) และสมบัติทางกล (ความต้านทานแรงดัดและโมดูลัสความยืดหยุ่น) เปรียบเทียบกับมาตรฐาน มอก. 876-2547
ผลการวิจัยพบว่า
แผ่นชิ้นไม้อัดที่ได้ไม่มีกลิ่นหรือสีของการไหม้
ผิวของแผ่นเนียนเรียบ ไม่มีการกระจุกตัวของวัสดุ
ไม่มีการโก่งตัวหรือบิดงอ ผลการวิเคราะห์สมบัติทางกายภาพของแผ่นเทียบกับมาตรฐาน
พบว่า
สมบัติทางกายภาพ ได้แก่ ความหนาแน่น ความชื้น การดูดซึมน้ำ และการพองตัวตามความหนา มีค่าผ่านเกณฑ์ที่มาตรฐานกำหนดทุกสัดส่วน
และผลการวิเคราะห์สมบัติทางกล ได้แก่ ความต้านแรงดัดและโมดูลัสความยืดหยุ่น มีค่าผ่านเกณฑ์ที่มาตรฐานกำหนดทุกสัดส่วน ยกเว้นสัดส่วนที่ขึ้นรูปด้วยฟางข้าว 100%
พบว่ามีค่าโมดูลัสความยืดหยุ่นเฉลี่ยไม่ผ่านเกณฑ์มาตรฐาน
ดังนั้นจากผลการวิจัยจึงบ่งชี้ได้ว่าใบตะไคร้และใบตะไคร้ผสมฟางข้าวสามารถเป็นทางเลือกของวัสดุในการผลิตแผ่นชิ้นไม้อัดในเชิงอุตสาหกรรมได้
