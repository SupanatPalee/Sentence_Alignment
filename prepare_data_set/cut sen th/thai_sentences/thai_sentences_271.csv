sentences
การเลี้ยงจุลสาหร่ายเพื่อเป็นวัตถุดิบทางชีวภาพของสารผลิตภัณฑ์ที่มีมูลค่าสูงนั้นขึ้นอยู่กับสภาวะการเลี้ยงและปัจจัยสำคัญหลายประการ
งานวิจัยนี้มีวัตถุประสงค์เพื่อศึกษาผลกระทบของอัตราส่วนโดยโมลของไนโตรเจนต่อฟอสฟอรัสในสารอาหารเหลวที่มีต่อการเจริญเติบโตและการสะสมกรดไขมันของจุลสาหร่าย Chlorococcum humicola (TISTR 8551)
"โดยจุลสาหร่ายที่มีความหนาแน่นของเซลล์เริ่มต้นเท่ากับ 2.00x106 cell mL-1 ถูกเลี้ยงในเครื่องปฏิกรณ์ชีวภาพใช้แสงแบบคอลัมน์ฟองปริมาตร 10 L ภายใต้สภาวะแบบกะ 14 วัน ในสารอาหารเหลว BG-11 สูตรปรับปรุงที่มีอัตราส่วนโดยโมลเริ่มต้นของโนโตรเจนต่อฟอสฟอรัส (N:P) เท่ากับ 50:1 (GM-100%N), 5:1 (GM-10%N) และ 2.5:1 (GM-5%N)"
ซึ่งพบว่าการเจริญเติบโตและการสะสมกรดไขมันของจุลสาหร่ายมีการตอบสนองที่แตกต่างกันต่อการแปรเปลี่ยนของความเข้มข้นเริ่มต้นของไนโตรเจนในสารอาหารเหลว
โดยการเลี้ยงจุลสาหร่ายใน GM-100%N ให้ผลผลิตชีวมวลมากที่สุดเท่ากับ 0.77 ± 0.14 g L-1 d-1 และอัตราการเจริญเติบโตจำเพาะ () เท่ากับ 0.139 d-1 ซึ่งมากกว่า  ของจุลสาหร่ายที่เลี้ยงใน GM-10%N และ GM-5%N ถึงร้อยละ 69.51 และ 98.57 ตามลำดับ
เนื่องจากใน GM-100%N มีความเข้มข้นของไนโตรเจนเพียงพอสำหรับจุลสาหร่ายในการสังเคราะห์โปรตีนและคลอโรฟิลล์เพื่อใช้ในการสังเคราะห์แสงและแบ่งเซลล์จึงส่งผลให้มีการสังเคราะห์และสะสมกรดไขมันภายในเซลล์น้อยกว่ากรณีที่เลี้ยงในสารอาหารเหลวที่มีอัตราส่วนโดยโมลเริ่มต้นของ N:P ค่อนข้างต่ำ
ในทางตรงกันข้ามการเลี้ยงใน GM-5%N
พบว่าจุลสาหร่ายมีปริมาณกรดไขมันสะสมมากที่สุดคิดเป็นร้อยละ 30.6 ± 1.2 ของน้ำหนักเซลล์แห้งสะสม
เนื่องจากการเลี้ยงใน GM-5%N
นั้นทำให้จุลสาหร่ายอยู่ภายใต้สภาวะการขาดแคลนไนโตรเจนในระดับที่สูงกว่า
ดังนั้นเซลล์จุลสาหร่ายจึงลดการสังเคราะห์โปรตีนและคลอโรฟิลล์โดยเปลี่ยนไปสังเคราะห์และสะสมกรดไขมันภายในเซลล์เพิ่มขึ้นเพื่อป้องกันการเสื่อมสภาพของเซลล์จากกการได้รับแสงตลอดระยะเวลาที่ทำการเลี้ยง
