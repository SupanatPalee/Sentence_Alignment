sentences
งานวิจัยนี้มีวัตถุประสงค์เพื่อศึกษาการลดความเข้มสีและย่อยสลายสีย้อมเหลืองแอซิด36 ในสารละลาย
โดยเปรียบเทียบกระบวนการดูดซับด้วยอลูมินากัมมันต์ที่เตรียมจากเศษบรรจุภัณฑ์อลูมิเนียม กระบวนการโอโซนออกซิเดชัน และกระบวนการร่วมระหว่างการดูดซับกับโอโซนออกซิเดชัน
ศึกษาปัจจัยที่มีผลต่อกระบวนการกำจัดสีย้อม เช่น ความเป็นกรด-ด่าง ความเข้มข้นเริ่มต้นของสารละลายสีย้อม เวลาในการดูดซับ และเวลาในการใช้โอโซน
ผลการศึกษาพบว่าการดูดซับด้วยอลูมินากัมมันต์และโอโซนออกซิเดชันแบบกระบวนการเดี่ยวนั้นสามารถกำจัดสีย้อมได้ 98.2% และ 97.5% ลดค่าซีโอดีได้ 95% และ 65% ตามลำดับ ภายในเวลา 50 นาที
ซึ่งกระบวนการโอโซนออกซิเดชันสามารถลดความเข้มข้นของสีย้อมได้อย่างมีประสิทธิภาพแต่ลดค่าซีโอดีได้น้อยกว่าการดูดซับ
เมื่อใช้กระบวนการผสมผสานระหว่างการดูดซับร่วมกับโอโซนออกซิเดชันในระบบ 3 วัฏภาคที่สภาวะความเป็นกรดภายในเวลา 20 นาที
สามารถลดความเข้มข้นของสีย้อมในสารละลายได้ 98.7%
และลดค่าซีโอดีได้ 60% จาก 160 mg/L เหลือ 64 mg/L
จากการศึกษาจลนศาสตร์ของการกำจัดสีย้อมเหลืองแอซิด 36
พบว่าการดูดซับร่วมกับโอโซนออกซิเดชันสอดคล้องกับปฏิกิริยาอันดับสองเทียมที่มีค่าคงที่อัตรามากกว่าปฏิกิริยาอันดับสองเทียมของการดูดซับหรือโอโซนออกซิเดชันอย่างเดียว
เห็นได้ว่ากระบวนการแบบผสมผสานนี้สามารถใช้เป็นทางเลือกหนึ่งในการลดเวลาการบำบัดน้ำเสียได้อย่างมีประสิทธิภาพ
