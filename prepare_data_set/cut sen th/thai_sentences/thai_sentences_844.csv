sentences
การให้บริการผู้ป่วย โดยมีวัตถุประสงค์คือลดเวลาการรอคอยของผู้ป่วยและญาติ
การดำเนินวิจัยได้เลือกศึกษากระบวนการ ณ จุดจ่ายยา
เพราะมีผู้ป่วยมาใช้บริการจำนวนมากที่สุด
ส่งผลให้ผู้ป่วยรอรับยานานกว่าค่าเวลามาตรฐานที่โรงพยาบาลกรณีศึกษากำหนด
จึงจำเป็นต้องมีการศึกษาหาทางเลือกเพื่อปรับปรุงการให้การบริการมีประสิทธิภาพ
จากการศึกษากระบวนการให้บริการ ณ จุดจ่ายยา ประกอบไปด้วย 4 ขั้นตอนหลัก คือ 1)ขั้นตอนการพิมพ์ฉลากยา
2) ขั้นตอนการจัดยา
3) ขั้นตอนการตรวจสอบยา และ 4) ขั้นตอนการจ่ายยา
จากนั้นการดำเนินงานวิจัยได้พัฒนาทางเลือกสำหรับการให้บริการ
โดยมีข้อจำกัดคือไม่จ้างบุคลากรเพิ่มเติมแต่สามารถจัดสรรให้เหมาะสมได้
ซึ่งการสร้างทางเลือกได้มาจากกระบวนการระดมสมองและวิเคราะห์จากบุคลากร ณ จุดจ่ายยาและกลุ่มผู้วิจัย
สามารถจำแนกได้ 3 ทางเลือก ได้แก่
1) การเพิ่มเจ้าหน้าที่เภสัชกรในการจัดยาเพิ่ม 1 คน ในช่วงเวลา 10.30-14.30 น.
2) การเพิ่มเภสัชกรในการตรวจสอบยาเพิ่ม 1 คน ในช่วงเวลา 10.30-14.30 น.
และ
3) การเพิ่มเภสัชกรในการจ่ายยาเพิ่ม 1 คน ในช่วงเวลา 10.30-14.30 น.
ผลจากการจำลองสถานการณ์ทั้ง 3 ทางเลือก
พบว่าทางเลือกที่ 2 คือ การเพิ่มเภสัชกรในการตรวจสอบยาเพิ่ม 1 คน ในช่วงเวลา 10.30-14.30 น.
เป็นทางเลือกที่ให้ผลลัพธ์ที่ดีที่สุด คือ
มีเวลาเฉลี่ยในระบบแถวคอยเท่ากับ 557.13 วินาที คิดเป็นลดลงจากวิธีปัจจุบันร้อยละ 14.68
และมีเวลาเฉลี่ยในแถวคอยมีค่าเท่ากับ 463.97 วินาที คิดเป็นลดลงจากวิธีปัจจุบันร้อยละ 25.93
นอกจากนั้นทางเลือกที่ 2 ยังสามารถรองรับ ผู้มาใช้บริการได้สูงสุด 398 คน คิดเป็นเพิ่มขึ้นจากวิธีปัจจุบันร้อยละ 4.74
จึงกล่าวได้ว่าเทคนิคการจำลองสถานการณ์เป็นเทคนิคที่สามารถพัฒนาทางเลือกที่เหมาะสมกับสถานการณ์จริงภายใต้ข้อจำกัดด้านบุคลากรของกรณีศึกษา
