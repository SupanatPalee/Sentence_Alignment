sentences
งานวิจัยนี้มีวัตถุประสงค์เพื่อการศึกษาระบบเทอร์โมอิเล็กทริกเพื่อควบคุมอุณหภูมิสำหรับการจัดส่งอาหาร
โดยภาชนะถนอมอาหารถูกออกแบบเพื่ออุ่นอาหารสำหรับเพิ่มความปลอดภัยทางด้านอาหารในธุรกิจฟู้ดเดลิเวอรี่
อุปกรณ์หลัก คือ เทอร์โมอิเล็กทริกโมดูล รุ่น THC1-12706 จำนวน  2 โมดูล และวงจรตัดต่ออุณหภูมิ รุ่น FK934 กำหนดเงื่อนไขให้ชุดระบายความร้อนภายในภาชนะเท่ากับ 70 °C
โดยทำการทดลองและเก็บข้อมูลแบ่งออกเป็น (1) การวัดอุณหภูมิสูงสุดของชุดกระจายความร้อนภายในภาชนะถนอมอาหาร อุณหภูมิเฉลี่ยที่อาหารตัวอย่าง 2 ประเภท อาหารประเภทแห้ง(ข้าวผัดไข่) และอาหารประเภทน้ำ(ต้มจืด)
โดยการทดลอง ใช้ภาชนะถนอมอาหารกับไม่ใช่ภาชนะถนอมอาหาร
(2)
วัดการใช้พลังงานของภาชนะถนอมอาหาร
ผลการทดลองพบว่า
(1)
ชุดกระจายความร้อนภายในมีอุณหภูมิสูงสุด 72.97 °C อุณหภูมิเฉลี่ยเท่ากับ 68.27 °C ค่าเบี่ยงเบนมาตรฐาน 0.47 อาหารตัวอย่างประเภทแห้ง ข้าวผัดไข่ใช้ภาชนะถนอมอาหารมีอุณหภูมิเฉลี่ยเท่ากับ 56.44 °C ไม่ใช้ภาชนะถนอมอาหารอุณหภูมิเฉลี่ยเท่ากับ 42.29 °C อาหารตัวอย่างประเภทน้ำ ต้มจืดใช้ภาชนะถนอมอาหารมีอุณหภูมิเฉลี่ยเท่ากับ 55.83 °C       ไม่ใช้ภาชนะถนอมอาหารอุณหภูมิเฉลี่ยเท่ากับ 42.41 °C
(2)
พลังงานไฟฟ้าที่ใช้มีค่ากระแสไฟฟ้าเฉลี่ยเท่ากับ 3.68 A และมีค่ากำลังไฟฟ้าเฉลี่ยเท่ากับ 44.13 W พลังงานไฟฟ้าที่ใช้ประมาณ 0.04 kW-h
การทดลองใช้ภาชนะถนอมอาหารสามารถอุ่นอาหารได้ที่อุณหภูมิมากกว่า 50 °C
ทำให้อาหารไม่เสียรสชาติและยังสามารถทำลายแบคทีเรียที่อุณหภูมิ 50 °C ได้ในขณะทำการขนส่งอาหารมีความเหมาะสมในการนำไปใช้ในตลาดธุรกิจฟูดเดลิเวอรี่อยู่ในเกณฑ์ด้านความปลอดภัยทางอาหารช่วยเพิ่มความปลอดภัยให้กับผู้บริโภคมากขึ้น
