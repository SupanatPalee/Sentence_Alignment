sentences
งานวิจัยนี้มีวัตถุประสงค์เพื่อพัฒนากระบวนการผลิตอาหารปิ้งย่าง
ลดการเกิดควันและกลิ่นรบกวนจากการผลิตอาหารปิ้งย่าง
โดยทำการออกแบบและสร้างเครื่องปิ้งเนื้อสัตว์กึ่งอัตโนมัติเพื่อสุขภาพ
โครงสร้างภายในและภายนอกทำจากสแตนเลสชนิด 304 ขนาดกว้าง 60 cm ยาว 90 cm และสูง 450 cm
ระบบการให้ความร้อนในการปิ้งใช้อินฟราเรดฮีตเตอร์พร้อมโคมสะท้อน จำนวน 4 แท่ง
"กำลังไฟฟ้ารวม 2,400 W"
ขับเคลื่อนชุดโซ่ลำเลียงด้วยมอเตอร์และใช้โซ่ลำเลียงทำจากสแตนเลสชนิด 304
พร้อมติดตั้งชุดหนีบไม้
ในการลำเลียงเนื้อสัตว์เพื่อทำการปิ้งระบบโซ่ลำเลียงจะมีลักษณะการหมุนเคลื่อนที่เป็นลักษณะวงรี เคลื่อนที่ผ่านอินฟราเรดฮีตเตอร์ในลักษณะที่ไม้เสียบแขวนบนชุดโซ่ลำเลียงตั้งฉากกับพื้นโลกและให้ชุดอินฟราเรดฮีตเตอร์วางขนานกับไม้เสียบทำให้ไม่เกิดควันจากการปิ้ง
เมื่อคุณภาพเนื้อสัตว์ได้ตามต้องการจะมีชุดปลดไม้เสียบกางออกปลดให้ผลิตภัณฑ์ถูกส่งลงมาในช่องเก็บผลิตภัณฑ์เพื่อนำไปจัดจำหน่าย
"ในการทดสอบทำการปรับความเร็วรอบของมอเตอร์ต้นกำลังที่ความเร็วรอบ 3 ระดับ ได้แก่ 0.32, 0.24 และ 0.19 รอบต่อนาที"
ควบคุมอุณหภูมิของอินฟราเรดฮีตเตอร์ระหว่าง 210 - 240°C  ใช้วัตถุดิบในการทดสอบ 5 ตัวอย่าง ได้แก่
เนื้อหมูหมักซอส เนื้อหมูหมักนมสดและซอส หมูสะเต๊ะ เนื้อไก่ และเนื้อวัว
เครื่องปิ้งเนื้อสัตว์กึ่งอัตโนมัติมีอัตราการผลิตเนื้อสัตว์ปิ้งได้ตั้งแต่ 80 -  500 ไม้ต่อชั่วโมง ขึ้นอยู่กับขนาดและน้ำหนักต่อไม้ของเนื้อสัตว์ที่ปิ้ง ค่าการใช้พลังงานไฟฟ้าเฉลี่ยเท่ากับ 2.21 kWh
สามารถลดต้นทุนค่าใช้จ่ายด้านพลังงานได้ร้อยละ 13.4 เมื่อเทียบกับการใช้ถ่านไม้ในการผลิต
