sentences
บ่อบำบัดน้ำเสียแบบบ่อหมักไร้อากาศของโรงงานสกัดน้ำมันปาล์มเป็นแหล่งกำเนิดกลิ่นแก๊สไฮโดรเจนซัลไฟด์ ที่อาจแพร่กระจายแล้วกระทบต่อประชาชน
งานวิจัยนี้มีวัตถุประสงค์เพื่อวิเคราะห์ที่ตั้งของบ่อบำบัดน้ำเสียสำหรับโรงงานสกัดน้ำมันปาล์มในจังหวัดชุมพรที่มีกำลังการผลิต 360 ตันทะลายปาล์มสดต่อวัน
การดำเนินงานวิจัยนี้ได้ใช้โปรแกรม ALOHA ช่วยในการวิเคราะห์รัศมีการแพร่กระจายของแก๊สไฮโดรเจนซัลไฟด์
ผลการวิจัยพบว่าจังหวัดชุมพรมีสภาพภูมิอากาศที่ส่งผลให้เกิดรัศมีการแพร่กระจายของไฮโดรเจนซัลไฟด์ในระดับที่ประชาชนทั่วไปสามารถรับสัมผัสได้ (AEGL-1) ดังนี้
(1) ลมจากทิศเหนือทำให้มีรัศมีการแพร่กระจายของแก๊สตามทิศทางลมเป็นระยะทาง 3.4 กิโลเมตร
โดยมีระยะตั้งฉากกับทิศทางลม 0.32 กิโลเมตร
(2)
ลมจากทิศตะวันตกทำให้มีรัศมีการแพร่กระจายตามทิศทางลมเป็นระยะทาง 1.8 กิโลเมตร
โดยมีระยะตั้งฉากกับทิศทางลม 0.29 กิโลเมตร
และ
(3) ลมจากทิศตะวันออกทำให้มีรัศมีการแพร่กระจายตามทิศทางลม 1.4 กิโลเมตร และมีระยะตั้งฉากกับทิศทางลม 0.32 กิโลเมตร
อย่างไรก็ตามเมื่อพิจารณาถึงผลกระทบต่อชุมชนให้น้อยที่สุดจะได้ว่าที่ตั้งของบ่อบำบัดน้ำเสียไม่ควรอยู่ในทิศเหนือของที่อยู่อาศัยประชาชนในระยะที่น้อยกว่า 3.4 กิโลเมตร
ในทำนองเดียวกัน
หากกำลังการผลิตแตกต่างไปจากนี้จะต้องทำการหารัศมีการแพร่กระจายใหม่ซึ่งที่ตั้งของบ่อบำบัดน้ำเสียยังคงไม่ควรอยู่ทิศเหนือของที่อยู่อาศัยในระยะที่น้อยกว่ารัศมีการแพร่กระจายเช่นกัน
