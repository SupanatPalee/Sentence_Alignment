sentences
งานวิจัยนี้เป็นการพัฒนาแบบจำลองคอยล์ของแขนหัวอ่านฮาร์ดดิสก์ไดร์ฟโดยใช้ไฟไนต์เอลิเมนต์ซอฟต์แวร์
เนื่องจากแบบจำลองแขนหัวอ่านฮาร์ดดิสก์ไดร์ฟมีร้อยละความคลาดเคลื่อนของค่าความถี่ธรรมชาติในส่วนของด้านคอยล์อยู่สูง
เมื่อเปรียบเทียบกับการทดสอบด้วยเครื่อง PSV400
จึงทำการสร้างแบบจำลองคอยล์สามรูปแบบ ได้แก่ แบบจำลองคอยล์ที่เป็นวัตถุทรงตันทำจากวัสดุไอโซทรอปิค แบบจำลองคอยล์ที่เป็นวัตถุทรงตันทำจากวัสดุออโธทรอปิค และแบบจำลองคอยล์ที่มีลักษณะคล้ายสปริงทำจากวัสดุไอโซทรอปิค
จากผลการศึกษาพบว่าแบบจำลองคอยล์ที่มีลักษณะคล้ายสปริงทำจากวัสดุไอโซทรอปิค
แบบจำลองคอยล์ที่เป็นวัตถุทรงตันทำจากวัสดุไอโซทรอปิคและแบบจำลองคอยล์ที่เป็นวัตถุทรงตันทำจากวัสดุออโธทรอปิค มีร้อยละความคลาดเคลื่อนของค่าความถี่ธรรมชาติเทียบกับกับค่าความถี่ธรรมชาติจากการทดสอบด้วยเครื่อง PSV400 ใกล้เคียงกัน
โดยด้านอาร์มมีร้อยละความคลาดเคลื่อนของค่าความถี่ธรรมชาติน้อยกว่าร้อยละ 1
ส่วนด้านคอยล์มีร้อยละความคลาดเคลื่อนของค่าความถี่ธรรมชาติน้อยกว่าร้อยละ 12
แต่จะใช้เวลาในการสร้างแบบจำลองและประมวลผลที่มากกว่า
