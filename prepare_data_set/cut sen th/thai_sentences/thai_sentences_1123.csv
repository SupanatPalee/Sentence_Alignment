sentences
บทความวิจัยนี้ได้นำเสนอการออกแบบและสร้างชุดฝึกเครื่องคัดแยกวัสดุอัตโนมัติในสายพานลำเลียงควบคุมด้วยระบบพีแอลซี (โปรแกรมเมเบิ้ลโลจิกคอนโทลนเลอร์)
ได้นำเอาความรู้เรื่องระบบการลำเลียงขนถ่ายและในเรื่องการทำงานแบบอัตโนมัติ มาประยุกต์ใช้ในการควบคุมเครื่องจักรให้สามารถทำงานได้ตามเงื่อนไขที่กำหนด
ชุดฝึกมีส่วนประกอบ 2 ส่วนในด้านซอร์ฟแวร์ที่เป็นโปรแกรมสั่งงานและด้านฮาร์ดแวร์ที่เป็นระบบกลไกต่าง ๆ ของระบบนิวแมติกส์ไฟฟ้า
โดยมีมอเตอร์ไฟฟ้ากระแสตรงทำหน้าที่ควบคุมการลำเลียงชิ้นงานไปยังตำแหน่งที่ต้องการ
การทดสอบหาประสิทธิภาพการทำงานของเครื่องหาจากค่าความผิดพลาดของการคัดแยกประเภทวัสดุ
ผลการทดสอบการทำงานตามโปรแกรมควบคุมของชุดฝึกเครื่องคัดแยกวัสดุอัตโนมัติในสายพานลำเลียงควบคุมด้วยระบบพีแอลซีนั้น สามารถคัดแยกประเภทวัสดุควบคุมเป็นไปตามเงื่อนไขที่กำหนด
โดยประสิทธิภาพการคัดแยกประเภทวัสดุมีค่าเท่ากับ 97 %
