sentences
งานวิจัยนี้ได้ศึกษาปัจจัยที่ส่งผลกระทบต่อการงอกและเจริญเติบโตของผักไมโครกรีนจากการเพาะแบบทั่วไปที่อาศัยคนเป็นผู้ดูแล ได้แก่ เชื้อราและศัตรูพืช อุณหภูมิ ความชื้นสัมพัทธ์ ความชื้นในดิน ปริมาณแสง คุณภาพของน้ำ เป็นต้น
ผลการศึกษานำไปสู่การออกแบบและพัฒนาระบบควบคุมปัจจัยการเจริญเติบโตแบบอัตโนมัติ
โดยมีการควบคุมสภาพแวดล้อม ความชื้นในดินให้เหมาะสมตลอดการเพาะ
มีการใช้แสงสองระบบคือ แสงธรรมชาติในช่วงกลางวัน และแสงจากไดโอดเปล่งแสง ย่านความถี่ 430-630 นาโนเมตรในเวลากลางคืนเป็นระยะเวลา 5 ชั่วโมง
เพื่อช่วยให้ผักสามารถสังเคราะห์แสงเพิ่มเติมได้ในเวลากลางคืน
ซึ่งวิธีการนี้ทำให้ผักเจริญเติบโตได้เร็ว
มีลำต้นอวบและน้ำหนักมากกว่าการเพาะแบบปกติ
ภายในระบบมีการควบคุม 6
ปัจจัยหลัก คือ การควบคุมแสง การควบคุมอุณหภูมิและความชื้นสัมพัทธ์ การควบคุมความชื้นในดิน และระบบควบคุมคุณภาพและอุณหภูมิของน้ำ
ระบบที่พัฒนาสามารถควบคุมอุณหภูมิสภาพแวดล้อมได้ต่ำกว่า 30 องศาเซลเซียส
ควบคุมความชื้นสัมพัทธ์ให้อยู่ในช่วงร้อยละ 65-90
ความชื้นในดินอยู่ในระดับปานกลาง (Moist) อุณหภูมิน้ำต่ำกว่า 28 องศาเซลเซียส
จากการทดลองเพาะข้าวสาลี ผักบุ้ง และทานตะวันด้วยระบบเปรียบเทียบกับการปลูกแบบทั่วไปพบว่า
ผักที่เพาะด้วยระบบควบคุมปัจจัยได้ให้ผลผลิตดีกว่าการเพาะแบบทั่วไป
โดยมีความยาวเฉลี่ยทั้งถาดมากกว่าแบบทั่วไปประมาณ 3.2 เซนติเมตร และความสูงของลำต้นมีความสม่ำเสมอทั่วทั้งถาดมากกว่าการเพาะแบบทั่วไป น้ำหนักเฉลี่ยจากการเพาะด้วยระบบจะมีค่ามากกว่าการเพาะแบบทั่วไปร้อยละ 70.51
และลดระยะเวลาการเก็บเกี่ยวได้ 2-3 วัน
