sentences
งานวิจัยนี้มีวัตถุประสงค์เพื่อ หาแนวทางในการปรับปรุงกระบวนการผลิตในขั้นตอนการผลิตเสื้อผ้าสำเร็จรูป ของโรงงานกรณีศึกษา
จากการเก็บข้อมูลสภาพปัญหาในการผลิตโดยการสร้างแผนผังสายธารคุณค่าก่อนการปรับปรุง
และจำลองสถานการณ์ปัจจุบัน
พบว่าแผนกพิมพ์ลายและแผนกปักเป็น 2 แผนก ที่ต้องปรับปรุงอย่างเร่งด่วน
คือ แผนกพิมพ์ลายเกิดของเสีย 14.32%
แผนกปักผลิตไม่ได้ตามเป้าหมาย 200 ตัว/วัน
กำลังการผลิตจริง 137 ตัว/วัน
จากข้อมูลดังกล่าวมีความสูญเปล่าเกิดขึ้น 2 ส่วนคือ 1.) ความสูญเปล่าที่เกิดขึ้นในขั้นตอนการการพิมพ์ลาย ได้แก่ 1.1) การพิมพ์ลายไม่เต็ม
สาเหตุมาจากโรงงานมีฝุ่นเยอะ
มีฝุ่นเกาะเครื่องจักรเยอะ
ไม่สลัดฝุ่นผ้าออกจากผ้า
ไม่มีการปฏิบัติงานที่เป็นมาตรฐาน และวางผ้าไม่ตรง
ดังนั้นผู้วิจัยจึงได้เสนอแนวทางในการปรับปรุงส่วนนี้
โดยการนำหลัก 5ส
มาใช้ในการลดฝุ่นที่ส่งผลกระทบต่อการพิมพ์ลาย และสร้างวิธีปฏิบัติงาน (Work Instruction) ที่เป็นมาตรฐาน
เพื่อป้องกันความผิดพลาดของพนักงาน
และความสูญเปล่าในส่วนที่
2.) คือความสูญเปล่าที่เกิดขึ้นในขั้นตอนการปัก ได้แก่
2.1)
กระบวนการปักใช้เวลานาน
สาเหตุมาจากใช้เวลาเตรียมงานนาน การวางชิ้นงานและชิ้นส่วนไม่เป็นระเบียบ
ดังนั้นผู้วิจัยจึงได้นำหลักการ การพัฒนาเครื่องมือหรืออุปกรณ์ป้องกันความผิดพลาด
โดยการสร้างอุปกรณ์จับยึดสะดึงในการปัก และหลักการจัดสภาพการทำงาน (Working condition) ให้เหมาะสม โดยการสร้างชั้นวาง การทาสีพื้น
และติดป้ายบ่งชี้ต่างๆ
ผลการวิจัยพบว่า
จากการปรับปรุงเพื่อลดความสูญเปล่าที่ทำให้เกิดของเสียเกิดขึ้นในแผนกพิมพ์ลาย
สามารถลดของของเสียที่เกิดขึ้นจากเดิม 14.32%
หลังปรับปรุงมีของเสียเพียง 2.87%
กำลังการผลิตเดิม 342 ตัว/วัน
"หลังการปรับปรุงเพิ่มขึ้นเป็น 388 ตัว/วัน สามารถลดต้นทุนการผลิตได้ 7,127 บาท/วัน"
และจากการปรับปรุงเพื่อลดความสูญเปล่าที่เกิดจากการใช้เวลาเตรียมงานเพื่อการผลิต ที่เกิดขึ้นในแผนกปัก สามารถลดเวลาในการเตรียมงาน
และเพิ่มประสิทธิภาพในการผลิต
โดยมีเป้าหมายการผลิตอยู่ที่ 200 ตัว/วัน ซึ่งกำลังการผลิตก่อนปรับปรุงอยู่ที่ 137 ตัว/วัน ประสิทธิภาพการผลิต 68.5% หลังจากการปรับปรุงกำลังการผลิตเพิ่มขึ้นเป็น 195 ตัวต่อวัน ประสิทธิภาพการผลิต 97.5%
ประสิทธิภาพการผลิตเพิ่มขึ้น 29%
