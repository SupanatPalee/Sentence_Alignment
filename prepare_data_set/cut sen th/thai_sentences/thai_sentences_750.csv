sentences
งานวิจัยนี้เป็นการนำเสนอแนวทางในการประยุกต์ใช้ระบบการจัดการพลังงานมาตรฐานสากล (ISO 50001:2018)
เพื่อให้เกิดประสิทธิผลและมีความยั่งยืน
โดยการศึกษาและทบทวนงานวิจัย มาตรฐานและวิธีการ จัดการพลังงานที่เกี่ยวข้องร่วมกับการสำรวจแนวทางการปฏิบัติงานที่ดีด้านระบบการจัดการพลังงานตามกระบวนการ PDCA ของโรงงานอุตสาหกรรมที่ประสบผลสำเร็จจำนวน 18 แห่ง
โดยผลการศึกษาได้นำเสนอแนวคิดสำหรับการวิเคราะห์ระบบการจัดการพลังงานเป็นกระบวนการย่อยในรูปแบบของกระบวนการจัดการ
และได้นำเสนอผลการวิเคราะห์ปัจจัยนำเข้าที่สำคัญ (KPIVs) ของแต่ละกระบวนการที่ส่งผลต่อความเบี่ยงเบนด้านคุณภาพและความยั่งยืนของระบบการจัดการพลังงาน
โดยแนวทางในการประยุกต์ใช้ระบบการจัดการพลังงานอย่างยั่งยืนคือแนวทางในการควบคุมตัวแปรนำเข้าที่สำคัญของกระบบการจัดการพลังงานเพื่อลดความเสี่ยงหรือความเบี่ยงเบนที่จะส่งผลกระทบต่อผลลัพธ์ของแต่ละกระบวนการซึ่งเป็นองค์ประกอบที่สำคัญของระบบการจัดการพลังงานที่ยั่งยืน
