sentences
งานวิจัยนี้มีวัตถุประสงค์เพื่อเสนอรูปแบบการจัดการพัสดุคงคลังประเภทอะไหล่ซ่อมบำรุงโดยใช้การจำแนกหลายเกณฑ์
ประยุกต์ผ่านการจัดการคงคลังอะไหล่ในบริษัทกรณีศึกษา ซึ่งเป็นผู้นำเข้าและจัดจำหน่ายรถโฟร์คลิฟ
โดยใช้ข้อมูลการเบิกอะไหล่จำนวน 101 รายการย้อนหลังเป็นเวลาหนึ่งปี มาทำการวิเคราะห์และกำหนดวิธีการจำแนกจัดกลุ่มอะไหล่โดยใช้เกณฑ์ความสำคัญตามมูลค่าการเบิกใช้ร่วมกับเกณฑ์ความสำคัญตามความวิกฤติของอะไหล่
หลังจากนั้นได้กำหนดนโยบายจัดการคงคลังอะไหล่ในคลังสาขาตามความเหมาะสมในแต่ละกลุ่มอะไหล่ที่จำแนกได้ ด้วยวิธีการกำหนดปริมาณการสั่งซื้อแบบประหยัด และวิธีการกำหนดปริมาณการสั่งซื้อแบบต่ำสุด-สูงสุด
"ผลการเปรียบเทียบการประยุกต์ใช้นโยบายที่นำเสนอ พบว่าต้นทุนรวมในการถือครองพัสดุคงคลังอะไหล่กรณีศึกษาลดลง 23,378.87 บาท หรือคิดเป็น 15.76% เมื่อเปรียบเทียบกับต้นทุนรวมเดิม"
นอกจากนี้พบว่าสามารถนำแนวทางการจำแนกหลายเกณฑ์และนโยบายการจัดการพัสดุคงคลังที่นำเสนอนี้ไปประยุกต์ใช้ได้ในคลังอะไหล่ที่มีรูปแบบคล้ายคลึงกัน
