sentences
งานวิจัยนี้มีจุดประสงค์เพื่อศึกษาวิเคราะห์คุณสมบัติของดินเลน จากบ่อดักตะกอนของเหมืองแม่เมาะ จังหวัดลำปาง
เพื่อใช้ผลิตผลิตภัณฑ์เซรามิก
โดยเก็บตัวอย่างดินเลนจากบ่อดักตะกอนมาทำความสะอาดและแยกสิ่งเจือปนออก
"นำดินเลนมาวิเคราะห์หาองค์ประกอบเชิงเคมีและเชิงแร่ด้วยเครื่องมือวัดรังสีเอ็กซ์แบบฟลูออร์เรสเซน (X-ray fluorescence, XRF) และเครื่องมือวัดรังสีเอ็กซ์แบบเลี้ยวเบน (X-ray Diffraction, XRD)"
พบว่า มีองค์ประกอบหลักเป็น ซิลิกา อลูมินา และเหล็กออกไซด์ ในรูปของแร่ควอตซ์ มัสโคไวต์ เคโอลิไนต์ และเฮมาไทต์
จากการศึกษาทางกายภาพ
พบว่าเนื้อดินเลนมีความละเอียดสูง
เนื่องจากมีขนาดอนุภาคขนาดเล็กกว่า 325 เมช ถึงร้อยละ 67.65 มีความเหนียวสูง
เมื่อนำมาทดลองเผาที่อุณหภูมิ 1000 1100 และ 1200 oC
พบว่าเนื้อดินเลนสุกตัวดีที่อุณหภูมิ 1100 oC มีค่าการหดตัวร้อยละ 4.54 มีค่าความพรุนร้อยละ 0.27
มีค่าการดูดซึมน้ำร้อยละ 1.40
และมีสีหลังเผาเป็นสีน้ำตาลแดง มีความแข็งแรงดัดโค้งเท่ากับ 13.38 MPa
ผลกการทดลองขึ้นรูปพบว่า
ดินเลนสามารถขึ้นรูปด้วยมือ และจิกเกอร์ได้ดี
โดยผลิตภัณฑ์เซรามิกที่ได้มีคุณสมบัติใกล้เคียงกับผลิตภัณฑ์เทอราคอตต้า
จึงกล่าวได้ว่าดินเลน ซึ่งเป็นวัสดุเหลือทิ้งจากบ่อดักตะกอนในเหมืองแม่เมาะ
สามารถนำมาสร้างมูลค่าเพิ่มได้
โดยการนำมาใช้ประโยชน์ในอุตสาหกรรมเซรามิกได้
