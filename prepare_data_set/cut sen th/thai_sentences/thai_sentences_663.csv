sentences
บทความนี้นำเสนอการชดเชยแรงดันไฟฟ้าและปรับปรุงค่าตัวประกอบกำลังด้วยวงจรสร้างความยืดหยุ่นให้ระบบส่งจ่ายกำลังไฟฟ้ากระแสสลับ (Flexible AC Transmission Systems: FACTS) ชนิดวงจรเอสวีซี (Static VAR Compensator: SVC) สำหรับระบบไฟฟ้ากำลังหนึ่งเฟส
โดยการนำเสนอจะเปรียบเทียบสมรรถนะการชดเชยของวงจรเอสวีซีที่ใช้วิธีควบคุมการทำงาน 3 วิธี คือ วิธีควบคุมผ่านค่าแรงดัน (Voltage Control: VC) วิธีควบคุมผ่านค่ากำลังรีแอกทีฟ (VAR Compensation Control: VCC) และวิธีควบคุมผ่านค่าแรงดันร่วมกับกำลังรีแอกทีฟ (Voltage and VAR Compensation Control: VVCC)
การออกแบบค่าพารามิเตอร์ของวงจรเอสวีซีจะอาศัยแบบจำลองทางคณิตศาสตร์ของวงจรเอสวีซีซึ่งจะได้นำเสนอในบทความนี้เช่นกัน
การตรวจสอบสมรรถนะการชดเชยแรงดันไฟฟ้าและการปรับปรุงค่าตัวประกอบกำลังด้วยวงจรเอสวีซีจะใช้เทคนิคการจำลองสถานการณ์แบบฮาร์ดแวร์ในลูป (hardware in the loop simulation) ที่ใช้โปรแกรม MATLAB/Simulink ร่วมกับบอร์ด DSP รุ่นTMS320C2000TMExperimenter Kit
ซึ่งผลการจำลองสถานการณ์
พบว่า
วงจรเอสวีซีที่ใช้การควบคุมด้วยวิธีควบคุมผ่านค่ากำลังรีแอกทีฟและวิธีควบคุมผ่านค่าแรงดันร่วมกับกำลังรีแอกทีฟสามารถให้ประสิทธิผลการชดเชยที่ดีใกล้เคียงกัน และดีกว่าวิธีควบคุมผ่านค่าแรงดัน
โดยค่าแรงดันไฟฟ้าที่จุดเชื่อมต่อร่วม (Point of Common Coupling: PCC) และค่าตัวประกอบกำลังของระบบภายหลังการชดเชยเป็นไปตามระเบียบการไฟฟ้าส่วนภูมิภาคว่าด้วยข้อกำหนดการเชื่อมต่อระบบโครงข่ายไฟฟ้า พ.ศ. 2559
