sentences
บทความนี้นำเสนอผลการศึกษาประสิทธิภาพการวิเคราะห์ย้อนกลับหาค่าความแข็งแรงของโครงสร้างถนนที่ใช้พื้นทางดินซีเมนต์ด้วยระเบียบวิธีขั้นตอนเชิงพันธุกรรมขนาดเล็ก
โดยเก็บข้อมูลภาคสนามจากแปลงทดสอบที่สร้างขึ้นในจังหวัดฉะเชิงเทรา
โดยทดลองกำหนดจำนวนประชากรแบบอย่างง่ายที่แปรผันตามความยาวของสายอักขระ
พบว่าการวิเคราะห์ด้วยจำนวนประชากรขนาดใหญ่กว่าด้วยระยะเวลานานกว่ามีแนวโน้มให้ค่าคำตอบที่มีความถูกต้องสูงกว่า
แต่มีข้อด้อยที่ใช้ระยะเวลานาน
"รวมทั้งการวิเคราะห์ช่วงประมาณ 10,000 ครั้งสุดท้ายอาจไม่คุ้มค่ากับผลลัพธ์ที่ได้"
ในขณะที่กระบวนการวิเคราะห์ที่มีจำนวนรอบจำกัดให้ค่าความถูกต้องในเกณฑ์ที่ยอมรับได้
โดยผลการศึกษาพบว่าจำนวนประชากรต่อรุ่นเท่ากับ 7
ทำให้ระเบียบวิธีขั้นตอนเชิงพันธุกรรมขนาดเล็กสามารถทำงานได้ประสิทธิภาพสูงสุดในกรณีศึกษานี้
