sentences
บทความนี้นำเสนอผลของปัจจัยที่ส่งผลกระทบต่อกำลังรับแรงอัดและแรงดัดของคานคอนกรีตไหลได้เสริมเส้นใยโพลีโพรพีลีน คือปริมาณเส้นใย 0-2 กก/ม3 และค่าการไหลแผ่โดยแบ่งเป็นค่าการไหลแผ่น้อยที่มีขนาดเส้นผ่านศูนย์กลาง 450-550 มม. และค่าการไหลแผ่มาตรฐานที่มีขนาดเส้นผ่านศูนย์กลาง 600-700 มม.
อีกปัจจัยที่ศึกษาคือตำแหน่งการเทคอนกรีตโดยเทคอนกรีต 2 ตำแหน่งคือเทบริเวณกลางคานและริมคาน
ทดสอบกำลังรับแรงอัดและแรงดัดตามมาตรฐาน ASTM C39 และ ASTM C1609 ตามลำดับ
ผลการศึกษาพบว่ากำลังรับแรงอัดมีค่าเพิ่มขึ้นเล็กน้อยประมาณร้อยละ 5 เมื่อมีปริมาณเส้นใย 1 กก/ม3 เปรียบเทียบกับตัวอย่างที่ไม่มีเส้นใย
แต่มีค่าลดลงประมาณร้อยละ 20 เมื่อปริมาณเส้นใยเพิ่มขึ้นเป็น 2 กก/ม3
กำลังรับแรงดัดเพิ่มขึ้นอย่างชัดเจนเมื่อเพิ่มปริมาณเส้นใยซึ่งมีค่าเพิ่มขึ้นประมาณร้อยละ 40
และเพิ่มขึ้นถึงร้อยละ 220
เมื่อมีปริมาณเส้นใย 1 และ 2 กก/ม3 ตามลำดับ
การเทคอนกรีตกึ่งกลางคานหรือริมคานและค่าการไหลแผ่มากหรือน้อยไม่ส่งผลอย่างมีนัยยะสำคัญต่อกำลังรับแรงดัดของคอนกรีตที่มีปริมาณเส้นใย 1 กก/ม3
แต่จะส่งผลมากเมื่อมีปริมาณเส้นใยมากถึง 2 กก/ม3
ผลการวิจัยนี้สามารถนำไปเป็นข้อมูลประกอบในการใช้งานคอนกรีตไหลได้เสริมเส้นใยโพลีโพรพีลีนให้เกิดประโยชน์สูงสุดในการเตรียมองค์อาคารในการรับแรงดัดต่อไป
