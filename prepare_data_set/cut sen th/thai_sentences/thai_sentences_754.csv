sentences
งานวิจัยนี้มีวัตถุประสงค์เพื่อปรับปรุงกระบวนการผลิตยางรองล้อรถยนต์ด้วยเทคนิคลีนมาประยุกต์ใช้เพื่อลดความสูญเปล่าในกระบวนการผลิต
โดยใช้หลักการศึกษาการทำงาน แผนภูมิการไหล และแผนผังบริเวณปฏิบัติงาน มาวิเคราะห์ประเภทของกิจกรรมที่เพิ่มคุณค่า
ไม่เพิ่มคุณค่า
ไม่เพิ่มคุณค่าแต่มีความจำเป็นต้องทำ และความสูญเปล่า 7 ประการ
หลังจากนั้นได้นำหลัก ECRS มาช่วยกำหนดแนวทางในการปรับปรุงวิธีการทำงานด้วยเทคนิคการตั้งคำถาม 5W1H
สามารถสรุปปัญหาที่พบ สาเหตุและแนวทางการแก้ไขได้ดังนี้
กระบวนการผลิตมีความสูญเปล่าที่เกิดจากทำงานซ้ำซ้อนกันของพนักงาน การทำงานที่ไม่เกิดประโยชน์ ระยะทางในการขนส่งที่มากเกินไป
ผลการดำเนินการปรับปรุง จำนวนขั้นตอนก่อนการปรับปรุง 119 ขั้นตอน ลดลงไป 31 ขั้นตอน คิดเป็นร้อยละ 26
ระยะทางที่ใช้ในการขนส่งหรือเคลื่อนย้ายวัตถุดิบ มีระยะทางก่อนการปรับปรุง 212.1 เมตร
ซึ่งมีระยะทางที่ลดลง 192.9 เมตร คิดเป็นร้อยละ 91
สามารถลดจำนวนพนักงานที่ใช้ในการขนส่ง 1 คนต่อกะ
"เวลาที่ใช้ในการผลิตก่อนการปรับปรุง 4,015.42 วินาทีลดลงไป 1,050.87 วินาที คิดเป็นร้อยละ 26"
และสามารถเพิ่มผลการผลิตต่อวันได้ คิดเป็นร้อยละ 26
