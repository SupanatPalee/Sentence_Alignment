sentences
งานวิจัยนี้ ได้ศึกษาผลของความดันที่มีผลต่อการหลุดร่วงและปริมาณน้ำมันดิบ (CPO)
ในการนึ่งทะลายปาล์มที่ใช้ในกระบวนการสกัดน้ำมันปาล์ม
ในการทดลองได้ให้ความร้อนทะลายปาล์มแบบนึ่งโดยตรงในหม้อนึ่งขนาดเล็ก ที่ระยะเวลา 45 นาที
โดยควบคุมความดันที่ 1.5 bar และ 3 bar
ทะลายปาล์มที่ผ่านกระบวนการให้ความร้อนจะนำเข้าเครื่องแยกลูกปาล์มออกจากทะลาย
เพื่อหาปริมาณการหลุดร่วงของลูกปาล์มจากทะลาย
จากนั้นนำลูกปาล์มที่ได้เข้าเครื่องสกัดน้ำมันปาล์มแบบสกรู
เพื่อหาปริมาณน้ำมันปาล์มดิบ
จากการศึกษาพบว่าที่ความดัน 1.5 bar และ 3 bar มีผลทำให้ลูกปาล์มหลุดร่วงออกจากทะลายในปริมาณที่ใกล้เคียงกัน ที่ 86.83% และ 87.28% ตามลำดับ
และได้ปริมาณน้ำมันปาล์มดิบที่ใกล้เคียงเช่นกันที่ 53.47% และ 53.84%  ตามลำดับ
ซึ่งมีผลแตกต่างกันไม่เกิน 1%
ดังนั้น ควรเลือกที่ความดัน 1.5 bar
สำหรับใช้ในการให้ความร้อนผลปาล์มแบบนึ่งโดยตรง
เนื่องจากในแง่การใช้พลังงาน ที่ความดัน 1.5 bar ใช้พลังงานน้อยกว่าที่ 3 bar
