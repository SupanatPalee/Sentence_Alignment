sentences
บทความนี้นำเสนอแนวคิดการออกแบบอุปกรณ์เก็บเกี่ยวพลังงานและการจัดการการไหลของอากาศผ่านชุดอุปกรณ์เก็บเกี่ยวพลังงานให้สามารถผลิตพลังงานไฟฟ้าได้มากที่สุด
การทดลองจะทำในอุโมงค์ลมที่มีระดับความปั่นป่วนต่ำ
"มีค่าความเร็วการไหลของอากาศในอุโมงค์ลมที่ตัวเลขเรย์โนลด์ตั้งแต่ 10,240 ถึง 17,613"
อุปกรณ์เก็บเกี่ยวพลังงานที่ออกแบบจะประกอบด้วยวัตถุต้านลมรูปทรงกระบอก
ซึ่งจะทำให้เกิดการเหนี่ยวนำการไหลไปยังวัตถุรับแรงลมด้านหลัง
ทำให้วัตถุนี้สั่นและไปตีกระทบกับวัตถุตัวถูกตีให้สั่นต่อเนื่อง
แผ่นเพียโซอิเล็กทริคได้ถูกติดตั้งที่วัตถุที่ถูกตีนี้ทำให้สามารถเปลี่ยนพลังงานการสั่นเป็นพลังงานไฟฟ้าได้
จากผลการศึกษาพบว่าการสั่นของตัวตีมีอิทธิพลโดยตรงต่ออัตราการเพิ่มขึ้นของแอมพลิจูดการสั่นของตัวที่ถูกตี
เมื่ออัตราส่วนระยะห่างระหว่างวัตถุต้านลมทรงกระบอกและวัตถุรับแรงลมปริซึมทรงสามเหลี่ยมด้านเท่าต่อเส้นผ่านศูนย์กลางของวัตถุต้านลม (L/D) เท่ากับ 2.5
นอกจากนี้ผลการทดลองเก็บข้อมูลทางไฟฟ้าพบว่าค่าเฉลี่ยกำลังสองของพลังงานไฟฟ้าที่สามารถผลิตได้มีค่าเพิ่มขึ้นเมื่อมีค่าตัวเลขเรย์โนลด์ของการไหลเพิ่มขึ้น
"และสามารถผลิตพลังงานไฟฟ้าได้สูงสุดที่ 1,427.75 ไมโครวัตต์ที่อัตราส่วน L/D เท่ากับ 2.5"
