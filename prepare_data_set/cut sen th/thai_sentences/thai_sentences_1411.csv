sentences
บทความนี้นำเสนอการศึกษาและเปรียบเทียบการใช้อุปกรณ์เซนเซอร์อัลตร้าโซนิคสำหรับการวัดค่าความสูงของวัตถุที่มีลักษณะรูปทรงความสูงต่างกัน 3 ชนิด ได้แก่ ไข่ไก่รูปทรงวงรี กล่องไม้ขีดไฟรูปทรงสี่เหลี่ยม และลูกเทเบิลเทนนิสรูปทรงกลม
กำหนดระยะทางระหว่างจุดอ้างอิงการวัดกับอุปกรณ์เซนเซอร์ที่ 5 ระดับ คือ 100 150 200 250 และ 300 มม.
โดยได้พัฒนามาจากงานวิจัยอื่นก่อนหน้าซึ่งยังไม่ได้มีการศึกษาในประเด็นวัตถุรูปทรงดังกล่าว
ผลลัพธ์ที่ได้ กล่องไม้ขีดไฟให้ผลค่าการวัดดีที่สุด ไข่ไก่รองลงมา และลูกเทเบิลเทนนิสน้อยที่สุด ดังนี้
ค่าความถูกต้องของกล่องไม้ขีดไฟที่ใช้ระยะอ้างอิง 100 มม. มีค่าเป็น 92.64% และที่ระยะอ้างอิง 300 มม. มีค่าเป็น 61.57%
ไข่ไก่ที่ใช้ระยะอ้างอิง 100 มม. มีค่าเป็น 75.57% และที่ระยะอ้างอิง 300 มม. มีค่าน้อยกว่า 0.1%
และลูกเทเบิลเทนนิสที่ใช้ระยะอ้างอิง 100 มม. มีค่าเป็น 43.75% และที่ระยะอ้างอิง150 มม. มีค่าน้อยกว่า 0.1%
