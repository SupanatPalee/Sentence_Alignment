sentences
งานวิจัยนี้มีวัตถุประสงค์เพื่อลดสัดส่วนแผงยาเสียของบรรจุภัณฑ์อะลูมิเนียมฟอยล์ในรูปแบบแผงสตริพที่เป็นแผงเสียจากการปิดผนึกไม่สมบูรณ์
รวมทั้งลดระยะเวลาในการปรับตั้งเครื่องจักร
เริ่มจากทำการวิเคราะห์หาสาเหตุของปัญหาและปัจจัยที่เกี่ยวข้องด้วยแผนภาพแสดงสาเหตุและผล
พร้อมทั้งคัดกรองปัจจัยโดยใช้คะแนนความสัมพันธ์ระหว่างสาเหตุและผล และการวิเคราะห์ลักษณะข้อบกพร่องและผลกระทบ
จากนั้นทำการทดลองแบบทีละปัจจัย
และใช้หลักการออกแบบการทดลองเชิงแฟคทอเรียลเพื่อหาระดับปัจจัยที่เหมาะสม
"จากการทดลองพบว่าระดับปัจจัยที่เหมาะสม คือ อุณหภูมิของลูกกลิ้งปิดผนึกเท่ากับ 130 0C, ความเร็วในการหมุนลูกกลิ้งปิดผนึกเท่ากับ 14 รอบ/นาที, ความตึงของ ฟอยล์ทั้งสองข้าง คือ ระดับ 7"
โดยเมื่อนำระดับปัจจัยที่ได้มาปรับใช้ในกระบวนการบรรจุยาเม็ดในรูปแบบแผงสตริพพบว่าสัดส่วนแผงยาเสียประเภทแผงปิดผนึกไม่สมบูรณ์เฉลี่ยต่อวัน ลดลงจาก 4.82% เหลือเพียง 1.38%
และยังพบว่าสามารถลดระยะเวลาในการปรับตั้งเครื่องจักรจาก 130 นาที/วันเหลือเพียง 78 นาที/วัน
