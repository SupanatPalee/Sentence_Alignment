sentences
งานวิจัยนำเสนอการจัดตารางการทำงาน
สำหรับระบบที่มีงานต้องดำเนินการหลายงาน มีจำนวนพนักงานจำกัด
ระยะเวลาในการดำเนินงานมีความยืดหยุ่น เปลี่ยนแปลงตามจำนวนพนักงานที่ถูกจัดสรร ซึ่งกำหนดเป็นจำนวนขั้นต่ำและขั้นสูงสำหรับแต่ละงาน
ตัวชี้วัดการจัดตารางการทำงานคือการลดระยะเวลาแล้วเสร็จของงานสุดท้าย
วิธีฮิวริสติกสองขั้นตอน ถูกนำเสนอเพื่อหาคำตอบสำหรับปัญหาดังกล่าว
ขั้นตอนที่หนึ่งเป็นการแบ่งกลุ่มงาน
และจัดสรรงานตามจำนวนพนักงานขั้นสูง
โดยพิจารณาพนักงานที่ว่างก่อน
ขั้นตอนที่สองเป็นการปรับจำนวนพนักงานในแต่ละงานเพื่อลดเวลาดำเนินงานของพนักงานที่มีเวลาแล้วเสร็จของงานสุดท้ายสูง
เพื่อวัดประสิทธิภาพของวิธีการที่นำเสนอ
ปัญหาขนาดเล็กจำนวน 30 ปัญหา และปัญหาขนาดใหญ่จำนวน 30 ปัญหา ได้ถูกสร้างขึ้นอย่างสุ่ม
คำตอบที่ได้จากวิธีฮิวริสติกถูกนำไปเปรียบเทียบกับคำตอบที่ได้จากการค้นหาคำตอบของตัวแบบทางคณิตศาสตร์ด้วยวิธีเชิงวิวัฒน์
จากผลทดสอบปัญหาขนาดเล็กพบว่า คำตอบที่ได้จากวิธีฮิวริสติกมีค่าเวลาแล้วเสร็จของงานสุดท้ายสูงกว่าคำตอบที่ได้จากการค้นหาคำตอบด้วยวิธีเชิงวิวัฒน์ โดยเฉลี่ย 1.57 เปอร์เซ็นต์
ทั้งนี้จากผลทดสอบปัญหาขนาดใหญ่ วิธีฮิวริสติกให้คำตอบที่ดีกว่าการค้นหาคำตอบด้วยวิธีเชิงวิวัฒน์ โดยเฉลี่ย 15.45 เปอร์เซ็นต์
