sentences
การศึกษาครั้งนี้มีวัตถุประสงค์เพื่อศึกษาปัจจัยที่ส่งผลต่อการตัดสินใจเลือกใช้บริการจัดส่งอาหารถึงที่
โดยใช้แบบสอบถามเก็บข้อมูลจากกลุ่มตัวอย่างที่อาศัยอยู่ในเขตเมืองนครราชสีมาจำนวน 400 คน
เพื่อรวบรวมข้อมูลเกี่ยวกับพฤติกรรมการเลือกใช้บริการ คุณลักษณะส่วนบุคคล และทัศนคติเกี่ยวกับบริการจัดส่งอาหารถึงที่
จากนั้นนำข้อมูลที่ได้มาวิเคราะห์ด้วยวิธีการวิเคราะห์การถดถอยโลจิสติกทวิ (Binary Logistic Regression)
โดยการนำเข้าตัวแปรแบบ Backward elimination
"ซึ่งผลการศึกษาพบว่าปัจจัยด้านประสบการณ์การใช้บริการ, การประหยัดเวลา, รูปลักษณ์ของอาหารที่ได้รับและค่าบริการจัดส่ง เป็นปัจจัยที่มีความสำคัญอันดับแรกๆ ที่ผู้ประกอบการธุรกิจควรให้ความสำคัญในการปรับปรุงรูปแบบการบริการให้สามารถตอบรับความต้องการของลูกค้าได้"
"และปัจจัยอีกกลุ่มหนึ่งที่มีผลต่อการตัดสินใจเลือกใช้บริการจัดส่งอาหารถึงที่ ได้แก่ ปัจจัยด้านสภาพอากาศ, สภาพจราจร, ความเสี่ยงการเกิดอุบัติเหตุ และอุปสรรคด้านที่จอดรถ"
ซึ่งปัจจัยเหล่านี้ผู้ประกอบการธุรกิจจัดส่งอาหารถึงที่อาจใช้เป็นข้อมูลเพิ่มเติมในการจัดทำกลยุทธ์หรือแผนการประชาสัมพันธ์เพื่อส่งเสริมการให้บริการเพื่อตอบรับต่อความต้องการของลูกค้าซึ่งจะส่งผลให้มีการกลับมาใช้บริการซ้ำและธุรกิจให้บริการจัดส่งอาหารถึงที่สามารถให้บริการได้อย่างยั่งยืน
