sentences
บทความนี้ได้ทำการศึกษาและทำการวิเคราะห์การสั่นสะเทือนของใบพัดกังหันกวนผสมสำหรับอุตสาหกรรมอาหารต่าง ๆ
โดยเฉพาะอุตสาหกรรมน้ำผลไม้
รูปแบบการสั่นสะเทือนทางกลที่เกิดขึ้นในระหว่างการหมุนของใบพัดกังหันกวนผสมจะส่งผลกระทบต่อความผิดพลาดและอาจสร้างความเสียหายให้เกิดขึ้นในการออกแบบและทำการทดสอบ เช่น การสั่นฟ้อง เป็นต้น
ในการศึกษาและวิจัยนี้จะดำเนินการวิเคราะห์รูปแบบความถี่ธรรมชาติ รูปร่างของการสั่น และการคำนวณหาขนาดเพลาส่งกำลัง
แบบจำลองใบพัดกังหันกวนผสม
ในงานวิจัยนี้ใบพัดกังหันกวนผสมมีขนาดเส้นผ่านศูนย์กลางใบพัดเท่ากับ 170 มิลลิเมตร
และมีความยาวของเพลาส่งกำลังเท่ากับ 750 มิลลิเมตร
ในการศึกษาได้ใช้เทคนิควิธีการทางไฟไนต์เอลิเมนต์ด้วยโมดูลการวิเคราะห์ความเค้น และโมดูลการวิเคราะห์มิติตัวแปร (Parametric Dimension) ของโปรแกรมคอมพิวเตอร์ (Autodesk Inventor Professional 2014)
จากการศึกษาและวิจัยจะเป็นประโยชน์ต่อการควบคุมการสั่นของใบพัดกังหันกวนผสมที่เกิดขึ้นในกระบวนการผลิตสำหรับอุตสาหกรรมน้ำผลไม้ต่อไป
