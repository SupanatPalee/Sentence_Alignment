sentences
การวิจัยครั้งนี้มีวัตถุประสงค์ 1) เพื่อศึกษาการเกิดสี ความสว่างและค่าสีของเนื้อผลิตภัณฑ์ภายหลังการเผาจากออกไซด์ให้สีที่แตกต่างกัน
2) เพื่อศึกษาลวดลายหินอ่อนของผลิตภัณฑ์เครื่องปั้นดินเผาที่ใช้รูปแบบการจัดวางเนื้อดินปั้นต่างกัน
3) เพื่อศึกษาลวดลายหินอ่อนของผลิตภัณฑ์เครื่องปั้นดินเผาที่ขึ้นรูปด้วยแป้นหมุนโดยใช้ระยะเวลาในการขึ้นรูปต่างกัน
ดำเนินการวิจัยโดยกำหนดส่วนผสมแบบเจาะจง
โดยใช้ดินสโตนแวร์ ผสมกับออกไซด์ให้สี ร้อยละ 3 โดยน้ำหนัก ได้แก่ 1) โครมิกออกไซด์
2) โคบอลท์ออกไซด์ และ 3) เฟอร์ริกออกไซด์
กำหนดรูปแบบการจัดวางเนื้อดินแบบเรียงเป็นชั้น และการวางเนื้อดินแบบม้วนเป็นวง
กำหนดเวลาในการขึ้นรูปด้วยแป้นหมุน ทุกขั้นตอนจนเป็นผลิตภัณฑ์ 2 ช่วงเวลา ได้แก่ 5 นาที และ10 นาที เผาผลิตภัณฑ์ที่อุณหภูมิ 1230 องศาเซลเซียส ในบรรยากาศแบบออกซิเดชั่น ผลการวิจัยพบว่า
รูปแบบการจัดวางเนื้อดินปั้นแบบเรียงเป็นชั้นและแบบม้วนเป็นวงสามารถสร้างริ้วลวดลายหินอ่อนได้ใกล้เคียงกัน
ระยะเวลาในการขึ้นรูปด้วยแป้นหมุนที่เหมาะสมคือ 10 นาที
สูตรที่เหมาะสมได้แก่ สูตรที่ 3 สูตรที่ 4 สูตรที่ 7 และสูตรที่ 8 ซึ่งเป็นการเรียงดินสลับสี 4 และ 6 ชั้น
