sentences
งานวิจัยนี้มีวัตถุประสงค์เพื่อสร้างแบบจำลองการจราจรบริเวณสี่แยกท่ากูบ อำเภอเมือง จังหวัดสุราษฎร์ธานี
และเสนอรูปแบบการกำหนดระยะเวลาสัญญาณไฟจราจรที่เหมาะสม
เพื่อปรับปรุงการจราจรให้มีเวลารอคอยเฉลี่ยและจำนวนรถเฉลี่ยรวมในแถวคอยลดลง
โดยใช้การจำลองสถานการณ์ด้วยโปรแกรมอารีน่า
ซึ่งในการศึกษาครั้งนี้ได้ใช้ข้อมูลจากการสำรวจสภาพการจราจร ณ แยกท่ากูบ
โดยเก็บข้อมูลในชั่วโมงเร่งด่วนที่มีปริมาณการจราจรคับคั่งมาวิเคราะห์
สร้างแบบจำลองด้วยโปรแกรมอารีน่า
ตรวจสอบความถูกต้องของแบบจำลอง
แล้วพิจารณารูปแบบการกำหนดระยะเวลาสัญญาณไฟจราจร 4 รูปแบบ
โดยการปรับเปลี่ยนระยะเวลาสัญญาณไฟเขียวและไฟแดงในทางแยกย่อย
จากผลการจำลองสถานการณ์พบว่า เวลารอคอยเฉลี่ยและจำนวนรถเฉลี่ยรวมในแถวคอยจะลดลงเมื่อกำหนดให้ระยะเวลารวมในหนึ่งรอบของสัญญาณไฟทั้งสี่ทางแยกลดลง
จากปัจจุบันมีเวลารอคอยเฉลี่ย 3.33 นาที ลดลงเป็น 3.14 นาทีในแบบจำลองที่ 4
โดยลดลงคิดเป็น 5.71%
