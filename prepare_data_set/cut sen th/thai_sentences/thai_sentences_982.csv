sentences
งานวิจัยนี้มีจุดมุ่งหมายเพื่อพัฒนาและปรับปรุงการตรวจสอบสถานะและระบบควบคุมการทำงานของเครื่องทำความเย็นหรือชิลเลอร์ผ่านเครือข่ายอินเทอร์เน็ต
กรณีศึกษาห้างหุ้นส่วนจำกัด ภานุวัฒน์ เอ็นจิเนียริ่ง เซอร์วิส
โดยใช้เทคโนโลยีอินเทอร์เน็ตของสรรพสิ่งร่วมกับเครื่องควบคุมเชิงตรรกที่สามารถโปรแกรมได้หรือพีแอลซี ซึ่งเป็นอุปกรณ์ที่ใช้ในอุตสาหกรรมทำหน้าที่เป็นตัวควบคุมหลักในการควบคุมอุปกรณ์ต่าง ๆ ของระบบทำความเย็น
ประกอบกับการใช้โปรแกรม 1tool ในการเขียนคำสั่งควบคุมพีแอลซี
จากเดิมระบบควบคุมการทำงานของชิลเลอร์เป็นระบบควบคุมด้วยรีเลย์เพียงอย่างเดียว
ทำให้ยากต่อการปรับเปลี่ยนการทำงานของระบบควบคุม
ด้วยสาเหตุดังกล่าวคณะผู้วิจัยได้ออกแบบและพัฒนาการทำงานของระบบทำความเย็นเป็น 2 ระบบ คือ (1) ระบบอัตโนมัติ และ (2) แบบสั่งการด้วยมือผ่านจอแสดงผลที่แผงควบคุม
จากผลการดำเนินงานวิจัยพบว่า การตรวจสอบสถานะและควบคุมชิลเลอร์โดยใช้เทคโนโลยีอินเทอร์เน็ตของสรรพสิ่งสามารถทำงานเป็นไปตามขอบเขตที่กำหนด
ซึ่งระบบควบคุมที่ออกแบบสามารถควบคุมการทำงานของชิลเลอร์ให้ทำงานได้ทั้งแบบอัตโนมัติและสั่งการด้วยมือผ่านจอแสดงผลที่แผงควบคุม
อีกทั้งยังสามารถตรวจสอบสถานะและควบคุมการทำงานได้แบบเรียลไทม์ผ่านเครือข่ายอินเตอร์เน็ต
นอกจากนี้ ผลการวิเคราะห์เชิงสถิติภายใต้การจำลองสถานการณ์การทำงานของระบบควบคุม พบว่าระบบควบคุมการทำงานของชิลเลอร์สามารถทำงานได้ถูกต้อง 100 เปอร์เซ็นต์
ทำให้สามารถนำข้อมูลมาประมวลผลและแก้ไขปัญหาที่เกิดขึ้นได้อย่างรวดเร็ว
