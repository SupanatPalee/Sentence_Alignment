sentences
งานวิจัยนี้นำเสนอการพัฒนาวัสดุผสมพลาสติกรักษ์สิ่งแวดล้อม ระหว่าง วัสดุสังเคราะห์ ผสมรวมกับวัสดุธรรมชาติ
ประกอบด้วย โพลีเอสเตอร์เรซินสภาวะของเหลว ผงอลูมิเนียม ผงทัลคัม และผงอิฐมอญ
เพื่อให้ได้วัสดุชนิดใหม่ที่มีคุณสมบัติทางกล ด้านความแข็ง
สำหรับนำไปใช้เป็นวัสดุ ของกระบวนการเทอร์โมฟอร์มมิ่ง แม่พิมพ์ขึ้นรูปด้วยสูญญากาศ
โดยการปฏิบัติการผสม วัสดุผสมพลาสติกรักษ์สิ่งแวดล้อม
ทำชิ้นงานทดสอบ(Specimen) จำนวน 32 ชิ้นทดสอบ กำหนดค่าน้ำหนักส่วนผสมแต่ละชิ้นเท่ากับ20กรัม
และนำชิ้นงานทดสอบ ตรวจสอบหาค่าความแข็งตามมาตรฐาน ASTM D2240(1990) ระดับความแข็ง Shor-D
ซึ่งผลจากงานวิจัยพบว่า ส่วนผสมวัสดุผสมพลาสติกรักษ์สิ่งแวดล้อม อัตราส่วน โพลีเอสเตอร์เรซินสภาวะของเหลว 10 กรัม ผงอลูมิเนียม 2 กรัม ผงทัลคัม 4 กรัม และผงอิฐมอญ 4กรัม
ระยะเวลาการแข็งของส่วนผสม 6 ชั่วโมง มีคุณสมบัติความแข็งดีที่สุด 84.6 Shor-D เหมาะสำหรับใช้สร้างแม่พิมพ์ขึ้นรูปด้วยสูญญากาศ
เพื่อเพิ่มทางเลือกของวัสดุในการผลิต ภาคอุตสาหกรรมต่อไป
