sentences
การศึกษาวิจัยครั้งนี้มีวัตถุประสงค์เพื่อลดเวลาการให้บริการจัดส่งพัสดุของบริษัท XYZ ด้วยวิธีการจำลองสถานการณ์
เนื่องจากในแต่ละวันบริษัทจัดส่งพัสดุ XYZ ประสบปัญหาความล่าช้าในการนำจ่ายพัสดุไปยังลูกค้า
ผู้วิจัยได้รวบรวมข้อมูลปัญหาทั้งหมดและทำการสร้างแบบจำลองสถานการณ์โดยใช้โปรแกรม ARENA
โดยแบบจำลองสถานการณ์นี้จะพิจารณาพัสดุที่เข้ามาจากหลายสถานที่ประกอบด้วย ศูนย์กระจายพัสดุ จุดรับพัสดุของลูกค้ารายใหญ่ภายนอกบริษัท และจุดรับพัสดุที่หน้าเคาน์เตอร์ของบริษัท XYZ
หลังจากกระบวนการคัดแยกพัสดุ
พัสดุทั้งหมดจะถูกนำจ่ายไปยังไปยังผู้รับพัสดุหลายโซนประกอบด้วยโซน DB1 โซน DB2 และโซน DB3 ด้วยรถจักยานยนต์และรถยนต์
หลังจากสร้างแบบจำลองแล้วจะทำการตรวจสอบความถูกต้องแบบจำลองทั้งในส่วนข้อมูลนำเข้า (Input data) และเวลาเฉลี่ยที่พัสดุอยู่ในระบบ (Cycle time) ก่อนทำการทดลอง
โดยผลการทดลองพบว่า การเพิ่มพนักงานในแผนกคัดแยกพัสดุเพิ่มอีก 2 คน สามารถปรับปรุงเวลา Cycle time คิดเป็นร้อยละการปรับปรุงเท่ากับ 2.58
นอกจากนี้จำนวนครั้งในการนำจ่ายที่ล่าช้าลดลงเหลือเพียง 1.16 ครั้ง/วัน หรือคิดเป็นร้อยละจากการปรับปรุงเท่ากับ 77.6
