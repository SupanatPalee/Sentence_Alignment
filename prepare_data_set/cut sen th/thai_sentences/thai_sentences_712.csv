sentences
งานวิจัยนี้มีวัตถุประสงค์เพื่อศึกษาความต้องการของลูกค้าศูนย์สอบเทียบเครื่องมือวัดสำหรับอุตสาหกรรม คณะวิศวกรรมศาสตร์ มหาวิทยาลัยบูรพาที่เปลี่ยนแปลงไปเนื่องจากสถานการณ์การแพร่ระบาดของไวรัสโควิด-19
และนำเสนอแนวทางปรับปรุงการให้บริการที่สอดคล้องกับสถานการณ์โควิด-19 ในปัจจุบัน
เพื่อให้ศูนย์สอบเทียบเครื่องมือวัดอุตสาหกรรมสามารถดำเนินธุรกิจต่อไปได้อย่างมีประสิทธิภาพและยั่งยืน
งานวิจัยเริ่มต้นด้วยการสัมภาษณ์กลุ่มตัวอย่างจำนวน 100 คน ถึงความต้องการและผลกระทบในการดำเนินการสอบเทียบเครื่องมือในสถานการณ์การแพร่ระบาดของไวรัสโควิด-19
ข้อมูลจากการสัมภาษณ์ได้นำมารวบรวมและจัดกลุ่มความต้องการหลักให้เป็นประเด็นคุณภาพของการบริการ จำนวน 20 ข้อ
และนำมาใช้เป็นข้อคำถามของแบบสอบถามปลายปิดเพื่อสำรวจระดับความสำคัญของประเด็นคุณภาพ
โดยกำหนดกลุ่มตัวอย่างเป็นพนักงานที่ทำงานในโรงงานอุตสาหกรรมในเขตพื้นที่ภาคตะวันออกจำนวน 380 คน
ข้อมูลจากการสำรวจได้ถูกวิเคราะห์ด้วยแบบจำลอง I-S Model และแบบจำลอง SERVQUAL
เพื่อคัดเลือกประเด็นคุณภาพที่มีความสำคัญในการให้บริการ
จากนั้นได้ประยุกต์เทคนิคการกระจายหน้าที่เชิงคุณภาพ (QFD)
เพื่อถ่ายทอดประเด็นคุณภาพไปสู่คุณลักษณะเชิงเทคนิคของการให้บริการ
ผลการวิจัยพบว่าคุณลักษณะเชิงเทคนิคของงานบริการในสถานการณ์การแพร่ระบาดของไวรัสโควิด-19 ที่มีคะแนนสูงสุด 5 อันดับแรกเรียงตามลำดับ ได้แก่
1.
"ห้องปฏิบัติการต้องได้รับการรับรองมาตรฐาน ISO/IEC17025 : 2017,"
2.
"ระยะเวลาสอบเทียบต้องไม่เกิน 5 วัน,"
3.
"ค่าบริการสอบเทียบมีความเหมาะสมไม่แพง,"
4.
มีมาตรการป้องกันการแพร่ระบาดของไวรัสโควิด-19 อย่างชัดเจน และ
5. มีช่องทางการติดต่อประสานงานที่สะดวกไม่น้อยกว่า 3 ช่องทาง
จากนั้นได้ปรับปรุงการให้บริการของศูนย์สอบเทียบเครื่องมือวัดสำหรับอุตสาหกรรมด้วยเทคนิค OKR’s จำนวน 5 ข้อ
ผลจากการทดลองใช้แนวทางการดำเนินงานใหม่พบว่าลูกค้ามีความพึงพอใจในภาพรวมเพิ่มมากขึ้นจากเดิม 4.10 เป็น 4.75
ศูนย์สอบเทียบเครื่องมือวัดสำหรับอุตสาหกรรมจึงได้บรรจุแนวทางการให้บริการที่ปรับปรุงใหม่เข้าในเอกสารระบบคุณภาพ ISO/IEC17025 : 2017
เพื่อสร้างมาตรฐานการบริการที่มีประสิทธิภาพสามารถเพิ่มความพึงพอใจของลูกค้าได้
