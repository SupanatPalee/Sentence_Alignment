sentences
ในอุตสาหกรรมการผลิตตู้เซิร์ฟเวอร์ความล่าช้าในกระบวนการวัดส่งผลต่อความสามารถในการผลิตของกระบวนการผลิต
ด้วยเหตุนี้การศึกษาวิจัยนี้จึงมีวัตถุประสงค์เพื่อปรับปรุง ประสิทธิภาพในกระบวนการตรวจวัดคุณภาพรอยเชื่อมแบบจุดของชิ้นส่วนตู้เซิร์ฟเวอร์
โดยใช้เทคนิคอีซีอาร์เอส (ECRS)
เพื่อให้ปฏิบัติงานได้ง่ายและลดระยะเวลาในกระบวนการตรวจวัด
โดยออกแบบอุปกรณ์ช่วยในการจับยึดสำหรับการตรวจวัดขนาด
และศึกษาเวลาเพื่อหาเวลามาตรฐานในการตรวจวัด
จากนั้นเปรียบเทียบกับวิธีการตรวจวัดด้วยวิธีการเดิม
จากการศึกษาพบว่า การใช้อุปกรณ์ช่วยในการตรวจวัดความแข็งแรงของจุดเชื่อมของชิ้นส่วนที่ 3 และชิ้นส่วนที่ 9 มีเวลามาตรฐานในกระบวนการตรวจวัด 5.16 นาที และ 5.53 นาที ตามลำดับ
ซึ่งใช้เวลาน้อย และรวดเร็วช่วยให้พนักงานปฏิบัติงานได้ง่ายขึ้นเป็นที่พึงพอใจกับพนักงานฝ่ายตรวจวัดคุณภาพ
สำหรับการตรวจวัดชิ้นส่วนที่ 1
ชิ้นส่วนที่ 4 และชิ้นส่วนที่ 8 มีเวลามาตรฐานในการตรวจวัด ด้วยอุปกรณ์ช่วยตรวจวัดขนาด 7.76 นาที 9.20 นาที และ 9.51 นาที ตามลำดับ
ซึ่งตรวจวัดได้ง่ายขึ้นใช้เวลาน้อยกว่าวิธีการตรวจวัดแบบเดิม
"คิดเป็นประสิทธิภาพการลดเวลากระบวนการ ปฏิบัติงานของการตรวจวัดชิ้นส่วนที่ 3 ชิ้นส่วนที่ 9 ชิ้นส่วนที่ 1 ชิ้นส่วนที่ 4 และชิ้นส่วนที่ 8 ได้ถึง 29.02%, 16.84%, 39.42%, 39.94% และ 35.39% ตามลำดับ"
อีกทั้งไม่จำเป็นที่ ต้องใช้พนักงานที่มีความชำนาญมากในการตรวจวัดก็สามารถปฏิบัติงานได้อย่างมีประสิทธิภาพอีกด้วย
