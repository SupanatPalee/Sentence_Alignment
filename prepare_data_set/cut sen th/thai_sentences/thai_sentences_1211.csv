sentences
งานวิจัยนี้มีวัตถุประสงค์ เพื่อศึกษาปัจจัยที่มีความสำคัญต่อการควบคุมคุณภาพงานก่อสร้างโรงไฟฟ้าพระนครเหนือ ชุดที่ 2
ดำเนินการศึกษาเชิงสำรวจโดยใช้แบบสอบถามในการเก็บรวบรวมความคิดเห็นและทัศนคติจากกลุ่มตัวอย่าง ที่มีต่อปัจจัยผันแปรด้านคุณภาพ 10 ด้าน
ประกอบด้วยปัจจัยด้านบุคลากรด้านวัสดุ ด้านเครื่องจักร ด้านการเงิน ด้านสภาพแวดล้อม ด้านกฎหมาย ด้านสัญญา ด้านการออกแบบด้านก่อสร้าง และด้านระบบคุณภาพ
ซึ่งกลุ่มตัวอย่างได้มาจากการสุ่มแบบเฉพาะเจาะจง จำนวน 62 คนประกอบด้วยพนักงานฝ่ายเจ้าของโครงการ จำนวน 35 คน และพนักงานฝ่ายผู้รับเหมาก่อสร้าง จำนวน27 คน
โดยพบว่า (1) ปัจจัยที่มีความสำคัญต่อคุณภาพงานก่อสร้าง ในมุมมองของฝ่ายเจ้าของโครงการ 3อันดับแรก ได้แก่ ด้านออกแบบ ด้านบุคลากร และด้านก่อสร้าง ตามลำดับ
ส่วนในมุมมองของฝ่ายผู้รับเหมาก่อสร้าง 3 อันดับแรก ได้แก่ ด้านกฎหมาย ด้านการออกแบบ และด้านบุคลากร ตามลำดับ
(2) การเปรียบเทียบปัจจัยผันแปรด้านคุณภาพระหว่างกลุ่มตัวอย่างทั้ง 2 กลุ่ม
จากการเปรียบเทียบพบว่ามีเพียงปัจจัยด้านสภาพแวดล้อมที่กลุ่มตัวอย่างทั้ง 2 กลุ่ม มีความคิดเห็นที่แตกต่างกัน
และ (3) ความสัมพันธ์ระหว่างปัจจัยผันแปรด้านคุณภาพกับความพึงพอใจในคุณภาพงานก่อสร้างโรงไฟฟ้าพบว่าปัจจัยผันแปรด้านคุณภาพทั้ง 10 ด้าน มีความสัมพันธ์กับคุณภาพงานก่อสร้างทั้งหมด
