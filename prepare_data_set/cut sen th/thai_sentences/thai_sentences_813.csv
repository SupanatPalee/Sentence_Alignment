sentences
บทความวิจัยนี้มีวัตถุประสงค์เพื่อวิเคราะห์ทางเลือกในการจัดการพลังงานของระบบแสงสว่างสำหรับอาคารสำนักงานปฏิบัติการของโครงการก่อสร้างที่มีระยะเวลานาน
กรณีศึกษารถไฟฟ้ามหานครสายสีน้ำเงิน ช่วงหัวลำโพง-บางแค และช่วงบางซื่อ-ท่าพระ
โดยใช้หลักการวิเคราะห์ต้นทุนสัมฤทธิภาพ (Cost Effectiveness Analysis) ในการประเมินมูลค่าตั้งต้น
และใช้หลักเกณฑ์คำนวณผลตอบแทนทางเศรษฐศาสตร์
เพื่อประเมินมูลค่าปัจจุบันสุทธิ ระยะเวลาคืนทุนของโครงการ และอัตราผลตอบแทนของโครงการ
เพื่อเปรียบเทียบทางเลือกระหว่างการเปลี่ยนหลอดไฟฟ้าเป็นชนิดประหยัดพลังงานหรือหลอด LED กับคงใช้หลอดไฟฟ้าชนิดเดิม หรือหลอดฟลูออเรสเซนต์ชนิด T8
โดยการวิเคราะห์ครอบคลุมพื้นที่ 3 บริเวณ คือ พื้นที่สำนักงาน พื้นที่ส่วนกลาง และพื้นที่ภายนอก
ผลการวิเคราะห์พบว่าการเปลี่ยนเป็นหลอด LED มีระยะเวลาการคืนทุนที่ 2.47 ปี สำหรับพื้นที่สำนักงาน 1.39 ปี สำหรับพื้นที่ส่วนกลาง และ 1.59 ปี สำหรับพื้นที่ภายนอก
"โดยที่ผลตอบแทนโครงการเมื่อคิดมูลค่าตามระยะเวลา 8 ปี ที่อัตราคิดลดร้อยละ 6.99 คิดเป็นจำนวนเงิน 60,822.48 บาท และอัตราผลตอบแทนภายในอยู่ที่ 35.99%"
ซึ่งจากการวิเคราะห์พบกว่ามีความคุ้มค่าต่อการลงทุนระบบแสงสว่างสำนักงานปฏิบัติการสำหรับโครงการก่อสร้างที่มีระยะเวลานาน
ทั้งยังเป็นการปฏิบัติตามนโยบายของรัฐบาลในการอนุรักษ์พลังงานอีกด้วย
