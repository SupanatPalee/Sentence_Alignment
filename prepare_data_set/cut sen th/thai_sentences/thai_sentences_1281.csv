sentences
งานวิจัยนี้ศึกษาอิทธิพลของเส้นใยธรรมชาติจากวัสดุเหลือทิ้งต่อสมบัติเชิงกลของแผ่นฝ้าเพดานเพื่อหาอัตราส่วนที่เหมาะสม
โดยใช้เส้นใยธรรมชาติจากเยื่อกระดาษและเส้นใยปาล์มน้ำมันจากส่วนก้านแทนมวลรวมผสมกับปูนซีเมนต์ปอร์ตแลนด์ประเภท 1
การออกแบบอัตราส่วนผสมใช้เยื่อกระดาษ (P) ร้อยละ 25-35 เส้นใยปาล์มน้ำมัน (F) ร้อยละ 0 และ 1
โดยน้ำหนักซีเมนต์ และอัตราส่วนน้ำต่อซีเมนต์ (W) 0.8-1.4 รวม 10 อัตราส่วนผสม  ทดสอบกำลังอัด  กำลังดัด  มอดุลัสยืดหยุ่น  การดูดกลืนพลังงาน  และการดูดซับเสียง
พบว่าการเพิ่มขึ้นของเยื่อกระดาษและอัตราส่วนน้ำต่อซีเมนต์ส่งผลต่อการลดลงของกำลังอัด  กำลังดัด และมอดุลัสยืดหยุ่น
ส่วนเส้นใยปาล์มน้ำมันในอัตราส่วนผสมส่งผลต่อการเพิ่มขึ้นของการดูดกลืนความร้อน
ทั้งนี้ไม่มีอิทธิพลต่อการดูดซับเสียง
หากพิจารณาคุณสมบัติความเป็นฉนวนเป็นสำคัญอัตราส่วนที่เหมาะคือ P25F1W90
เพราะมีประสิทธิภาพในการระบายความร้อน
แผ่นฝ้าเพดานนี้นอกจากจะช่วยลดการใช้พลังงานภายในอาคารแล้วยังเป็นการนำขยะ มาสร้างผลิตภัณฑ์ใหม่เพื่อสร้างทางเลือกสำหรับงานก่อสร้างต้นทุนต่ำ
