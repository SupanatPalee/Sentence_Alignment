sentences
งานวิจัยนี้ทำการออกแบบชุดอุปกรณ์การกำจัดก๊าซไฮโดรเจนซัลไฟด์จากก๊าซชีวภาพ
เพื่อใช้งานในฟาร์มสุกรขุน
โดยใช้เม็ดดินเผาขนาดเส้นผ่านศูนย์กลางประมาณ 13 มม.
เคลือบด้วยสารละลายเฟอร์ริกคลอไรด์และโซเดียมไฮดรอกไซด์
เป็นสารดูดซับที่บรรจุในแพ็คคอลัมน์ (Packed column)
ขนาดเส้นผ่านศูนย์กลางภายใน 101.6 มม. เหลือช่องว่างด้านบนประมาณ 10 ซม.
"ก๊าซชีวภาพจากฟาร์มสุกรขุนมีความเข้มข้นของก๊าซไฮโดรเจนซัลไฟด์ก่อนผ่านแพ็คคอลัมน์ 1,790 ppm"
อัตราการไหลของก๊าซชีวภาพ 5 ลิตร/นาที ออกแบบการทดลองแบบสุ่มสมบูรณ์ (Completely Randomized Design: CRD)
"ตัวแปรที่ศึกษาคือ ความยาวของแพ็คคอลัมน์ 50, 75, และ 100 ซม."
"ผลการศึกษาการกำจัดก๊าซไฮโดรเจนซัลไฟด์จากก๊าซชีวภาพพบว่าปริมาณก๊าซไฮโดรเจนซัลไฟด์หลังผ่านแพ็คคอลัมน์ในวันแรกที่ความยาว 50, 75, และ 100 ซม. ลดลงเป็น 27.6, 20.3 และ 9.5 ppm ตามลำดับ มีประสิทธิภาพในการกำจัดก๊าซไฮโดรเจนซัลไฟด์ เป็นร้อยละ 98.46, 98.87 และ 99.47 ตามลำดับ"
ประสิทธิภาพการดูดซับก๊าซไฮโดรเจนซัลไฟด์จากก๊าซชีวภาพ สามารถเพิ่มขึ้นได้ตามความยาวของแพ็คคอลัมน์
