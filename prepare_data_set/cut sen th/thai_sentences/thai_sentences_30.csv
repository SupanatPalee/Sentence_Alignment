sentences
การตัดสินใจซื้อสินค้าและบริการออนไลน์ ผู้บริโภคส่วนใหญ่จะทำการสืบค้นข้อมูลเกี่ยวกับสินค้าและบริการรวมทั้งพิจารณาจากการแสดงความคิดเห็น (Comments) และบทวิจารณ์ (Reviews) จากผู้ที่เคยซื้อสินค้าไปแล้ว
เพื่อเป็นแนวทางในการตัดสินใจเลือกซื้อ
อย่างไรก็ตาม ข้อมูลการแสดงความคิดเห็นและบทวิจารณ์ในปัจจุบันนั้นมีปริมาณมหาศาลและเกิดขึ้นใหม่อยู่ตลอดเวลา
ซึ่งทำให้ผู้บริโภคต้องเสียเวลาในการวิเคราะห์ข้อดีข้อเสียของผลิตภัณฑ์เหล่านี้ด้วยตนเองเพื่อใช้ในการตัดสินใจเลือกซื้อสินค้าและบริการ
ซึ่งถ้าหากมีการสร้างตัวแบบเพื่อแจ้งให้ผู้ใช้งานทราบถึงการวิเคราะห์ความรู้สึกได้จะช่วยให้ผู้ซื้อตัดสินใจได้รวดเร็วมากยิ่งขึ้น
ดังนั้นงานวิจัยนี้มีวัตถุประสงค์เพื่อนำเสนอ ตัวแบบการวิเคราะห์ความรู้สึกทางอารมณ์สำหรับจำแนกประเภทบทความแนะนำสินค้าออนไลน์โดยใช้เทคนิคส่วนการเรียนรู้ของเครื่อง (Machine Learning) ร่วมกับเทคนิคการตัดคำ (Word Tokenization) และการสร้างคลังคำศัพท์ (Bag of Words)
"จากนั้นนำเข้ากระบวนการจำแนกประเภทผลการวิเคราะห์ 4 เทคนิค ได้แก่ LSTM, SGD, Logistic Regression และ Support Vector Machines"
ในการสร้างตัวแบบมีกระบวนการทดลอง 5 ขั้นตอน ได้แก่
1) การเตรียมข้อมูล
2) การตัดคำ
3) การฝึกอบรมข้อมูล
4) ขั้นตอนการแยกประเภท และ 5) การประเมินตัวแบบ
"ทำการทดลองโดยใช้ข้อมูลตัวอย่างการแสดงความคิดเห็นต่อสินค้าและบริการออนไลน์ภาษาไทย จำนวน 12,900 ข้อมูล ใช้เป็นข้อมูลในการสร้างตัวแบบ"
เพื่อช่วยให้ผู้บริโภคใช้ในการตัดสินใจซื้อสินค้าและบริการ
และช่วยให้ผู้ประกอบการมีข้อมูลสำหรับการพัฒนาสินค้าและบริการต่อไปในอนาคต
จากผลการทดลองสร้างตัวแบบการวิเคราะห์ระดับความรู้สึกทางอารมณ์ 3 ระดับ คือ ความรู้สึกเชิงบวก (Positive) เป็นกลาง (Neutral) และเชิงลบ (Negative)
"โดยแต่ละตัวแบบให้ค่าความถูกต้องในการทำนายผล ดังนี้ LSTM 81.27%, Logistic Regression 69%, SGD 66%, และ Support Vector Machines 65%"
สรุปได้ว่าการสร้างตัวแบบโดยใช้เทคนิคการจำแนกประเภทแบบ LSTM ให้คะแนนความถูกต้องสูงที่สุดในการทำนายผลด้วยการเรียนรู้เชิงลึก จึงเหมาะสมแก่การนำไปใช้สร้างตัวแบบในการวิเคราะห์ระดับความรู้สึกกับข้อความที่เป็นภาษาไทยโดยพิจารณาจากค่า F1
