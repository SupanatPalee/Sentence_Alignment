sentences
กระบวนการผลิตชิ้นงานพลาสติกที่ได้จากการฉีดมีการใช้คอมพิวเตอร์ช่วยออกแบบเพื่อสร้างรูปร่างของชิ้นงาน
และได้ใช้คอมพิวเตอร์ช่วยงานวิศวกรรมเพื่อวิเคราะห์การไหลของน้ำพลาสติกภายในแม่พิมพ์
ขั้นตอนการออกแบบและวิเคราะห์ชิ้นงานฉีดพลาสติกนี้จะมีการทำซ้ำด้วยการลองผิดลองถูกเพื่อปรับปรุงแม่พิมพ์จนได้ผลลัพธ์สุดท้ายซึ่งสามารถผลิตชิ้นงานฉีดได้สมบูรณ์มากที่สุด
การออกแบบและวิเคราะห์ดังกล่าวทำให้ต้องใช้เวลานานมาก
อีกทั้งการถ่ายโอนข้อมูลจากซอฟต์แวร์คอมพิวเตอร์ช่วยออกแบบไปสู่ซอฟต์แวร์วิเคราะห์การฉีดยังทำให้มีความคลาดเคลื่อนของข้อมูลบางชนิด
งานวิจัยนี้ได้นำวิธีการผสาน CAD/CAE สำหรับการฉีดขึ้นรูปพลาสติกมาใช้ในการออกแบบและวิเคราะห์ชิ้นงานพลาสติก
ชิ้นงานที่มีรูปร่างและลักษณะทางกายภาพที่แตกต่างกันได้ถูกนำมาศึกษาและผลิต ชิ้นงานฉีดที่ได้ใช้ซอฟต์แวร์ร่วมกับวิธีการผสาน CAD/CAE ในการออกแบบและวิเคราะห์
ทำให้ได้ผลการวิเคราะห์ที่สามารถกำหนดรูปร่างและสภาวะของการฉีดของแม่พิมพ์ที่ออกแบบได้อย่างรวดเร็ว
ภายหลังการนำแม่พิมพ์ไปผลิตและทำการฉีดพลาสติกทำให้ได้ผลิตภัณฑ์พลาสติกที่มีคุณภาพดี
และมีขนาดรูปร่างตรงตามการออกแบบในขั้นต้น
โดยมีค่าความคลาดเคลื่อนเฉลี่ย 5.02 %
