sentences
ปัจจุบันประเทศไทยมีประชากรเพิ่มขึ้น
ทำให้เกิดการขยายตัวของชุมชน
ทั้งยังมีสิ่งปลูกสร้างหลากหลายประเภทซึ่งอาจตั้งอยู่ในพื้นที่เสี่ยงภัยแผ่นดินไหว
ด้วยเทคโนโลยีที่ก้าวหน้าจึงมีการตรวจวัดแผ่นดินไหวที่ดีขึ้น
หลายฝ่ายจึงหาวิธีการที่จะลดความเสี่ยง
และเตรียมรับมือกับเหตุการณ์แผ่นดินไหว
งานวิจัยนี้มีวัตถุประสงค์เพื่อคาดการณ์จำนวนผู้ได้รับผลกระทบจากความเสียหายของอาคารเนื่องจากเหตุการณ์แผ่นดินไหว ที่มีสาเหตุมาจากรอยเลื่อนมีพลังในจังหวัดกาญจนบุรี คือ รอยเลื่อนศรีสวัสดิ์ และรอยเลื่อนเจดีย์สามองค์
ทั้งนี้ได้มีการสำรวจสถานที่ที่มีศักยภาพพอที่จะจัดเตรียมเป็นศูนย์พักพิงชั่วคราวโดยคำนึงถึงหลักสุขาภิบาลและมาตรฐานศูนย์พักพิง
รวมถึงได้พิจารณาเส้นทางการอพยพที่เหมาะสมที่สุดจากพื้นที่ที่ได้รับผลกระทบไปยังศูนย์พักพิง
จากผลการศึกษาที่ได้จำลองข้อมูลประเภทอาคารและประเมินระดับความเสียหาย
ทำให้สามารถคาดการณ์จำนวนประชากรที่ได้รับผลกระทบแยกเป็นรายหมู่บ้าน
ซึ่งได้ทำการคัดเลือก 4ตำบลเป็นพื้นที่ศึกษา ได้แก่ ต.ลุ่มสุ่ม ต.หลุมรัง ต.ลาดหญ้า และ ต.ท่ามะขาม
"คาดว่าจะมีผู้ได้รับผลกระทบ7,391 คน 6,846 คน 2,805 คน และ 431 คน ตามลำดับ"
สำหรับสถานที่ที่มีศักยภาพพอเพื่อจัดเตรียมเป็นศูนย์พักพิงนั้น
ใน ต.ลุ่มสุ่ม มี 7 แห่ง ต.หลุมรัง มี 6 แห่ง ต.ลาดหญ้า และ ต.ท่ามะขาม ตำบลละ 5 แห่ง
