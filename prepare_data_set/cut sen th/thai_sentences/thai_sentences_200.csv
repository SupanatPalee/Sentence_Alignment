sentences
การก่อสร้าง บูรณะ และบำรุงรักษาถนน มีความจำเป็นที่จะต้องปิดพื้นที่การจราจรบางส่วนเพื่อใช้เป็นพื้นที่ในการก่อสร้าง กองเก็บวัสดุ และจัดเตรียมเครื่องจักร
ซึ่งการปิดพื้นที่ดังกล่าว มักจะส่งผลกระทบโดยตรงต่อการจราจรโดยรอบโครงการ
ซึ่งทำให้การเคลื่อนตัวของกระแสจราจรช้าลง
การศึกษานี้มีวัตถุประสงค์เพื่อทำการศึกษาผลกระทบด้านการจราจรบริเวณพื้นที่ก่อสร้าง ที่มีการประยุกต์ใช้มาตรฐานของกรมทางหลวงในการจัดการจราจร
และพัฒนาแบบจำลองสภาพการจราจรระดับจุลภาค บนพื้นที่ศึกษาถนนทางหลวงหมายเลข 402 ตอน หมากปรก-เมืองภูเก็ต กิโลเมตรที่ 41+140 ถึง 42+220
โดยพิจารณาจากเวลาในการเดินทางและความล่าช้าในการเดินทางของยานพาหนะที่เคลื่อนที่จากพื้นที่เตือนล่วงหน้า ไปจนถึงพื้นที่สิ้นสุดการก่อสร้าง
ผลการศึกษาพบว่า
การจัดการจราจรบริเวณพื้นที่ก่อสร้างโดยใช้มาตรฐานของกรมทางหลวง
โดยมีระยะสอบเข้า (taper) 20 เมตร
ทำให้ยานพาหนะใช้เวลาในการเดินทางเฉลี่ย 302.62 วินาที
เกิดความล่าช้าในการเดินทางเฉลี่ย 92.30 วินาทีต่อคัน มีระดับการให้บริการอยู่ในระดับ F
"และเมื่อมีการปรับระยะสอบเข้าเพิ่มเป็น 30, 40, 50, 60, 70, 80, 90, 100, 110, 120, 130, 140 และ 150 เมตร"
พบว่า ที่ระยะสอบเข้า 90 เมตร
ยานพาหนะใช้เวลาในการเดินทางเฉลี่ย 286.58 วินาที
และเกิดความล่าช้าในการเดินทางเฉลี่ย 75.29 วินาทีต่อคัน ซึ่งมีความเหมาะสมที่สุดในการจัดการจราจร
โดยสามารถลดเวลาในการเดินทางเฉลี่ยลงได้ร้อยละ 5
และลดความล่าช้าในการเดินทางเฉลี่ยลงได้ร้อยละ 18
เมื่อเทียบกับระยะสอบเข้าเดิมที่ 20 เมตร
และมีระดับการให้บริการอยู่ในระดับ E
"อีกทั้งยังรบกวนพื้นที่การจราจรน้อยกว่าระยะสอบเข้าที่ 100, 110, 120, 130, 140 และ 150 เมตร"
โดยให้ประสิทธิภาพด้านการเคลื่อนตัวของการจราจรที่ไม่แตกต่างอย่างมีนัยสำคัญ
ซึ่งผลที่ได้รับจากการศึกษานี้จะสามารถนำไปเป็นแนวทางในการจัดการการจราจรของบริเวณพื้นที่ก่อสร้างที่มีลักษณะใกล้เคียงกันในบริเวณพื้นที่อื่น ๆ ต่อไปได้
