sentences
คานหูช้างเป็นองค์อาคารที่พบเห็นทั่วไปและนิยมใช้ในงานก่อสร้างโดยเฉพาะโครงสร้างสำเร็จรูป รีแอ็คทีฟเพาว์เดอร์คอนกรีตเป็นคอนกรีตกำลังสูงพิเศษใหม่ชนิดหนึ่งที่มีคุณสมบัติทางกลและความคงทนที่สูงมากและยังไม่มีมาตรฐานในการออกแบบ
งานวิจัยนี้มีวัตถุประสงค์เพื่อศึกษาพฤติกรรมการรับน้ำหนักบรรทุกของคานหูช้างรีแอ็คทีฟเพาว์เดอร์คอนกรีตที่ไม่มีการเสริมเหล็กปลอก
ด้วยการทดสอบภายใต้แรงกระทำที่ค่อยๆ เพิ่มขึ้นด้วยอัตราคงที่จนกระทั่งตัวอย่างวิบัติ
โดยมีอัตราส่วนช่วงแรงเฉือนต่อความลึกประสิทธิผล (av/d) เท่ากับ 1.0
จากผลการศึกษาพบว่า คานหูช้างที่ศึกษาสามารถรับน้ำหนักได้โดยไม่เกิดการวิบัติแบบฉับพลันเนื่องจากการไม่เสริมเหล็กปลอก
นอกจากนั้นงานวิจัยนี้ยังได้รายงานลักษณะการวิบัติ และการวิเคราะห์ผลการทดสอบด้วยวิธี strut-and-tie model
