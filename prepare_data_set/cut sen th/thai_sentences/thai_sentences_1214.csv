sentences
บทความนี้ศึกษาเกี่ยวกับการปรับปรุงคุณภาพยางมะตอยผสมเย็นสำเร็จรูปชนิดคาร์บอนด้วยน้ำยางพาราธรรมชาติ
"โดยทำการทดสอบกับตัวอย่างยางมะตอยผสมเย็นสำเร็จรูปชนิดคาร์บอนที่ปรับปรุงคุณภาพด้วยน้ำยางพาราธรรมชาติร้อยละ 0, 1, 2, 3 และ ร้อยละ 4"
"โดยน้ำหนักของยางมะตอยผสมเย็นสำเร็จรูปตามลำดับที่อายุการบ่ม 1, 3, 7 และ 10 วันตามลำดับ"
ในห้องปฏิบัติการซึ่งทำการทดสอบมาร์แชลล์เพื่อหาค่าเสถียรภาพ และการไหลของตัวอย่างยางมะตอยผสมเย็นสำเร็จรูปชนิดคาร์บอนแต่ละวิธีการปรับปรุงคุณภาพ
จากผลการทดสอบพบว่า ยางมะตอยผสมเย็นสำเร็จรูปชนิดคาร์บอนผสมที่ปรับปรุงคุณภาพด้วยน้ำยางพาราธรรมชาติร้อยละ 4
โดยน้ำหนักของยางมะตอยผสมเย็นสำเร็จรูป ที่มีอายุบ่ม 7 และ 10 วันตามลำดับมีค่าเสถียรภาพ (Stability) มีค่าเท่ากับ 1821.17 และ 1932.82 lb ตามลำดับซึ่งสูงกว่าค่ามาตรฐานของยางมะตอยผสมร้อน (Hot Mixed Asphalt; 1800 lb)
เนื่องจากน้ำยางพาราธรรมชาติมีส่วนช่วยในการเพิ่มการยึดเกาะที่ดี มีแรงต้านทานและความคงทนที่มากขึ้น
ดังนั้นยางมะตอยผสมเย็นสำเร็จรูปชนิดคาร์บอนที่ปรับปรุงคุณภาพด้วยน้ำยางพาราธรรมชาติสามารถนำมาใช้ทดแทนยางมะตอยผสมร้อนได้
