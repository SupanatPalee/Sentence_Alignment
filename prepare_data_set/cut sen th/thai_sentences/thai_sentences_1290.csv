sentences
งานวิจัยนี้นำเสนอการประยุกต์ใช้วิธีค้นหาแบบหิ่งห้อยสำหรับการออกแบบที่เหมาะสมของฐานรากคอนกรีตเสริมเหล็กเพื่อให้มีราคาประหยัดที่สุด
ซึ่งกำหนดให้ราคาค่าก่อสร้างรวมเป็นฟังก์ชันวัตถุประสงค์
สำหรับขั้นตอนการออกแบบที่เหมาะสมถูกสร้างขึ้นโดยใช้ภาษา Visual basic
และใช้มาตรฐาน ว.ส.ท. 1008-38 วิธีกำลังในการออกแบบโครงสร้าง
จากนั้นทดสอบประสิทธิภาพของวิธีค้นหาแบบหิ่งห้อยจากตัวอย่างทดสอบจำนวน 4 ตัวอย่าง
จากผลการศึกษาพบว่า วิธีค้นหาแบบหิ่งห้อยสามารถประยุกต์ใช้กับการออกแบบที่เหมาะสมสำหรับฐานรากคอนกรีตเสริมเหล็กได้
นอกจากนี้ การเลือกใช้จำนวนหิ่งห้อยเท่ากับ 200 ตัว และจำนวนรอบสูงสุดเท่ากับ 100 รอบ ได้รับผลการทดสอบที่มีค่าทางสถิติดีที่สุด
ยิ่งกว่านั้น ผลการออกแบบที่เหมาะสมของวิธีค้นหาแบบหิ่งห้อยมีความประหยัดมากกว่าวิธีดั้งเดิมร้อยละ 26.9
