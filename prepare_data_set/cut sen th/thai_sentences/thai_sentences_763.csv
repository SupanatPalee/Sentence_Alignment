sentences
พฤติกรรมของดินเสริมกำลังด้วยตาข่ายเสริมกำลังมักจะได้รับอิทธิพลจากค่ากำลังรับแรงดึงสูงสุดของตาข่ายเสริมกำลัง (Tult) และระยะห่างระหว่างชั้นจากการจัดเรียงตาข่ายเสริมกำลัง (Sv)
แนวคิดจากการออกแบบกำแพงกันดินเสริมกำลังในปัจจุบันมีนัยยะแสดงว่า สมรรถนะของดินที่เสริมกำลังในลักษณะที่ทำให้อัตราส่วน Tult/Sv หรือค่า TVR เท่ากัน จะเหมือนกัน
งานวิจัยนี้ทำการทดสอบแรงดันสามแกนกับทรายที่ไม่เสริมกำลังและที่เสริมกำลังด้วยตาข่ายเสริมกำลังโพลีโพรพิลีนที่มีค่า Tult แตกต่างกัน 4 ค่า
จัดเรียงให้มีจำนวนชั้นและค่า Sv
เพื่อให้สอดคล้องกับค่า TVR ที่กำหนดให้แตกต่างกัน 3 ค่า
เพื่อศึกษาอิทธิพลของค่าดังกล่าวต่อกำลังรับแรงอัดสูงสุด (Rmax) และอัตราส่วนปัวซอง (nsec) ของทรายที่เสริมกำลัง
จากผลการศึกษาพบว่า
เมื่อเปรียบเทียบที่ค่า TVR เท่ากัน
ค่า Rmax จะลดลงในขณะที่ค่า nsec จะเพิ่มขึ้นหรือทรายจะเสียรูปด้านข้างเพิ่มขึ้นเมื่อค่า Tult เพิ่มขึ้น
ซึ่งสื่อให้เห็นว่าสมรรถนะของการเสริมกำลังด้วยค่า Tult ต่ำกว่าและจัดเรียงให้ถี่กว่าจะดีกว่าการเสริมกำลังด้วยค่า Tult มากกว่าและจัดเรียงให้ห่างกว่า
ในทางกลับกัน
เมื่อเปรียบเทียบที่ค่า Tult เท่ากัน ค่า Rmax จะเพิ่มขึ้นในขณะที่ค่า nsec จะลดลง เมื่อค่า TVR เพิ่มขึ้นเพราะว่าความหนาแน่นการเสริมกำลังจะมากขึ้น
อิทธิพลของค่า Tult และ TVR ที่มีต่อค่า Rmax
และ nsec สามารถอธิบายได้จากการพัฒนาเขตไม่ปลอดภัยที่เกิดจากการไม่เชื่อมต่อกันระหว่างตาข่ายเสริมแรงและผิวหน้าที่ปลายตาข่ายเสริมแรง
ซึ่งส่งผลกระทบทางลบต่อการถ่ายแรงดึงจากตาข่ายเสริมแรงไปเป็นแรงดันโอบรัดส่วนเพิ่มในทราย
