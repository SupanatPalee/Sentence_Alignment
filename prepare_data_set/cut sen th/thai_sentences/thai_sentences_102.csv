sentences
งานวิจัยนี้มีวัตถุประสงค์เพื่อ ออกแบบและพัฒนาเครื่องขึ้นรูปภาชนะจากใบบัว
โดยเริ่มดำเนินการจากการออกแบบและสร้างเครื่องขึ้นรูปโดยประกอบด้วย 3 ส่วนหลักคือ 1) ส่วนของเครื่องอัดไฮดรอลิค
2) ชุดแม่พิมพ์ขึ้นรูป และ 3) ชุดควบคุมอุณหภูมิ
จากนั้นดำเนินการศึกษาหาสภาวะที่เหมาะสมในการขึ้นรูปภาชนะจากวัสดุใบบัว ในอุณหภูมิ แรงกด เวลา และจำนวนชั้นของใบบัวแตกต่างกัน
โดยจากศึกษาพบว่า สภาวะที่เหมาะสมในกระบวนการอัดขึ้นรูปชิ้นงานจากใบบัว คือ อุณหภูมิ 150 องศาเซลเซียส แรงกด 300 ปอนด์ต่อตารางนิ้ว จำนวนใบบัวที่ใช้ในการขึ้นรูปจำนวน 4 ชั้น
และใช้เวลา 5 นาที
โดยผลการทดสอบแรงดึงแสดงให้เห็นว่า ภาชนะจากใบบัวสามารถรับความเค้นแรงดึงได้เท่ากับ 5.07 นิวตันต่อตารางมิลลิเมตร หรือ 735.34 ปอนด์ต่อตารางนิ้ว เปอร์เซ็นต์การยืดตัว 1.11 เปอร์เซ็นต์
ผลการทดสอบทางความร้อนของภาชนะจากใบบัวพบว่า เมื่อใส่น้ำร้อนลงในภาชนะ
ภาชนะจะเกิดการเปลี่ยนแปลงทางกายภาพทันที ที่เวลา 1 นาที
โดยภาชนะมีการพองตัวและมีการเปลี่ยนแปลง
ผลการทดสอบการดูดซึมน้ำที่ได้น้อยที่สุด คือ 69.27 เปอร์เซ็นต์
