sentences
การผลิตไบโอดีเซลจากน้ำมันปาล์มดิบหีบรวมที่มีกรดไขมันอิสระสูง จำเป็นต้องลดกรดไขมันอิสระเหลือไม่เกิน 2 mgKOH/g
เพื่อไม่ให้เกิดปฏิกิริยาสะปอร์นิฟิเคชั่นจะทำให้ได้ผลิตภัณฑ์มีความบริสุทธิ์ต่ำ
งานวิจัยนี้ได้ประยุกต์ใช้คลื่นไมโครเวฟและท่อผสมแบบสถิตเพื่อลดกรดไขมันอิสระในน้ำมันปาล์มดิบด้วยกระบวนการเอสเทอร์ริฟิเคชั่น
โดยมีวัตถุประสงค์เพื่อลดระยะเวลาในการทำปฏิกิริยาและค่าความเป็นกรดไม่เกิน 2 mgKOH/g
จากการทดลองโดยการป้อนวัตถุดิบให้ไหลวนผ่านท่อผสมแบบสถิตยาว 5 m
และคลื่นไมโครเวฟขนาด 450 W ใช้กรดซัลฟูริก 4 %vol.
"และใช้เมทานอล 15, 20, 25, และ 30 %vol. ตามลำดับ"
พบว่าเงื่อนไขที่ดีที่สุด คือการใช้ปริมาณเมทานอล 30 %vol. ทำปฏิกิริยา 9 นาที
ซึ่งสามารถลดกรดไขมันอิสระจาก 30.5 mgKOH/g ลงเหลือ 1.93 mgKOH/g (S.D.= 0.02)
โดยมีองค์ประกอบของน้ำมันที่ผ่านการลดกรดไขมันอิสระเช่น ไตรกลีเซอร์ไรด์ ไดกลีเซอร์ และโมโนกลีเซอร์ ใกล้เคียงกับการลดกรดไขมันอิสระโดยใช้ท่อผสมแบบสถิต
แต่ใช้เวลาในการทำปฏิกิริยาน้อยกว่า
