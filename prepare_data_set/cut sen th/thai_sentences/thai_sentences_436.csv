sentences
งานวิจัยนี้กล่าวถึงการพัฒนาระบบควบคุมอัตโนมัติสำหรับการอบแห้งถ่านอัดแท่งด้วยการให้ความร้อน
ระบบที่พัฒนาขึ้นประกอบด้วยตัวควบคุมอุณหภูมิ ตัวตั้งเวลา ตัวจุดประกายไฟ ก๊าซหุงต้มให้ความร้อน โบลเวอร์และชุดปรับความเร็ว และห้องอบถ่านจำลองขนาดกว้าง 120 เซนติเมตร ยาว 120 เซนติเมตร สูง 56 เซนติเมตร
ภายในห้องอบติดตั้งเซนเซอร์วัดอุณหภูมิที่ต้องการควบคุมไว้กลางห้อง
และติดตั้งเซนเซอร์อีก 8 ตัวไว้ทุกมุมห้องบริเวณด้านบนและด้านล่างห้องอบเพื่อศึกษาอุณหภูมิภายในห้องอบ
ผลการทดลองควบคุมอุณหภูมิภายในห้องอบที่อุณหภูมิ 50 60 และ 70 องศาเซลเซียส ณ อัตราการไหลของลมร้อน 300 400 และ 500 ลูกบาศก์เมตรต่อชั่วโมง
ขณะไม่มีถ่านเปียกแสดงให้เห็นว่าระบบที่พัฒนาขึ้นสามารถควบคุมอุณหภูมิได้ตามต้องการโดยมีค่าผิดพลาด ณ สภาวะคงตัวน้อยกว่า ±2 องศาเซลเซียส
ผลการทดลองอบแห้งถ่านอัดแท่งจำนวน 90 ก้อน น้ำหนัก 13 กิโลกรัม ณ อุณหภูมิควบคุม 60 องศาเซลเซียส แสดงให้เห็นว่าระบบสามารถลดความชื้นจากการระเหยของน้ำออกจากถ่านถ่านอัดแท่งได้ 2.86 กิโลกรัม หรือร้อยละ 21.98 ของน้ำหนัก
โดยมีผลต่างอุณหภูมิเฉลี่ยบริเวณด้านบนและด้านล่างห้องอบเท่ากับ 0.03 องศาเซลเซียส
