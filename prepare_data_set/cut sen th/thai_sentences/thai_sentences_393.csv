sentences
งานวิจัยนี้ได้ศึกษาการตกตะกอนทางเคมีโดยใช้เปลือกหอย 4 ชนิด เป็นสารตกตะกอนทางเคมี คือ เปลือกหอยนางรม เปลือกหอยแมลงภู่ เปลือกหอยแครง และเปลือกหอยลาย
โดยศึกษาประสิทธิภาพการกำจัดโลหะหนัก(ตะกั่ว และทองแดง) ที่ปนเปื้อนในน้ำเสียสังเคราะห์ด้วยเปลือกหอยที่เตรียมจากอุณหภูมิ 200 และ 900 ºC
ผลการศึกษาพบว่าเปลือกหอยที่เผาด้วยอุณหภูมิสูง 900 ºC สามารถกำจัดตะกั่วและทองแดงได้ดีกว่าเปลือกหอยที่อบด้วยอุณหภูมิ 200 ºC
โดยมีประสิทธิภาพในการกำจัดโลหะหนักสูงสุดได้ 100 %
"และพบว่าเปลือกหอยลายสามารถกำจัดตะกั่วได้มากที่สุด คิดเป็น 50.07 % รองลงมา คือ เปลือกหอยแครง เปลือกหอยนางรม และเปลือกหอยแมลงภู่ คิดเป็น 49.15 %, 48.44 % และ 43.83 % ตามลำดับ"
"นอกจากนั้นงานวิจัยนี้ได้ศึกษาเปรียบเทียบผลการกำจัดโลหะตะกั่วและทองแดงที่ช่วง pH 5, 7, 9 และ 11"
พบว่าสภาวะที่เหมาะสมที่สุดในการกำจัดตะกั่วและทองแดงคือ pH 9
โดยทุกชนิดเปลือกหอย มีประสิทธิภาพในการกำจัดตะกั่วสูงที่สุดมีค่าระหว่าง 86 - 90 % และประสิทธิภาพในการกำจัดทองแดงสูงที่สุด เท่ากับ 90 %
