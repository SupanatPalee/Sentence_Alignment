sentences
การออกแบบเฟอร์นิเจอร์อเนกประสงค์จากอะไหล่รถยนต์เหลือใช้ สำหรับที่พักอาศัยพื้นที่จำกัด มีวัตถุประสงค์คือ
1) เพื่อออกแบบเฟอร์นิเจอร์อเนกประสงค์จากอะไหล่รถยนต์เหลือใช้ สำหรับที่พักอาศัยพื้นที่จำกัด
และ 2) เพื่อประเมินความพึงพอใจของกลุ่มเป้าหมายสำหรับการออกแบบเฟอร์นิเจอร์อเนกประสงค์จากอะไหล่รถยนต์เหลือใช้
สำหรับที่พักอาศัยพื้นที่จำกัด เป็นแนวทางในการออกแบบเฟอร์นิเจอร์จากอะไหล่รถยนต์เหลือใช้และตอบสนองให้ผู้ใช้มีสะดวกสบายประหยัดพื้นที่การใช้งานมากขึ้น
ก่อนการออกแบบผู้วิจัยได้สอบถามกลุ่มเป้าหมายเพื่อให้ทราบถึงความต้องการการใช้งานของเฟอร์นิเจอร์ในพื้นที่จำกัด
ซึ่ง 5 ลำดับแรกที่กลุ่มเป้าหมายต้องการให้เฟอร์นิเจอร์อเนกประสงค์มีการใช้งานประกอบด้วย โต๊ะทำงาน ชั้นวางของ โต๊ะเครื่องแป้ง โต๊ะทานข้าว และโต๊ะรีดผ้า
จากนั้นจึงทำการออกแบบร่างผลิตภัณฑ์โดยมีแนวความคิดในการออกแบบมาจากรถแคมเปอร์แวน (Campervan) 3 รูปแบบคือ แบบ A รถฟิบวีลเทรลเลอร์ (Fifth – wheel trailer) แบบ B รถเทียร์ดรอปเทรลเลอร์ (Teardrop trailer) และแบบ C รถคลาสซีมอเตอร์โฮม (Class C motorhome)
นำไปให้ผู้เชี่ยวชาญจำนวน 5
ท่านประเมินเพื่อคัดเลือกรูปแบบที่เหมาะสมที่สุดสำหรับการนำไปสร้างเป็นผลิตภัณฑ์ต้นแบบ
ผลการประเมินด้านการออกแบบมีความคิดเห็นตรงกัน คือ รูปแบบ A ซึ่งมีค่าเฉลี่ยสุงที่สุด คือ  = 2.86 ค่า S.D. 0.57
ผู้วิจัยได้นำรูปแบบผลิตภัณฑ์ A ไปผลิตจริงเป็นผลิตภัณฑ์ต้นแบบ
จากนั้นจึงนำไปประเมินความพึงพอใจของผู้บริโภคโดยใช้แบบสอบถามแบบเจาะจง
พบว่า ด้านหน้าที่ประโยชน์ใช้สอย ด้านความสวยงาม ด้านความแข็งแรง และด้านวัสดุ มีค่าเฉลี่ยเท่ากันคือ อยู่ที่ระดับมาก
สรุปผลการวิเคราะห์ข้อมูลการประเมินความพึงพอใจของผู้บริโภคและผู้เกี่ยวข้องการออกแบบเฟอร์นิเจอร์อเนกประสงค์จากอะไหล่รถยนต์เหลือใช้
สำหรับที่พักอาศัยพื้นที่จำกัด อยู่ในระดับมาก
