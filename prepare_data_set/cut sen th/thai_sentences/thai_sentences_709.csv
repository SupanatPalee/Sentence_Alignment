sentences
บทความนี้มุ่งเน้นการศึกษาระบบแถวคอยของการให้บริการของแผนกผู้ป่วยนอก โรงพยาบาลแหลมฉบัง จังหวัดชลบุรี
เนื่องจากจำนวนผู้ป่วยที่เพิ่มมากขึ้นอย่างต่อเนื่อง
ทำให้ทางโรงพยาบาลประสบปัญหาการรอรับบริการของผู้ป่วยเป็นเวลานาน
ซึ่งการรับบริการต้องผ่านขั้นตอน ดังนี้
(1) ลงทะเบียน
(2) ชั่งน้ำหนัก/วัดส่วนสูง/วัดความดัน
(3) ซักประวัติ
(4) ตรวจโรค
(5) เจาะเลือด
(6) รอหลังพบแพทย์
และ (7) รับยา
ซึ่งเป็นการเสร็จจากระบบ
ดังนั้น แนวคิดการปรับปรุงการทำงานจึงได้ถูกพัฒนาขึ้น
และประยุกต์ใช้ทฤษฎีการจำลองแบบปัญหาแทนระบบจริง
โดย 10 แผนการที่นำเสนอมาจาก 3 แนวทาง ได้แก่ (1) การรวมจุดให้บริการเข้าด้วยกัน
(2) การปรับตารางเวลาการทำงานของแพทย์
และ (3) การนัดผู้ป่วยประเภทที่ 2 ให้เริ่มรับบริการตั้งแต่เที่ยง
ผลการทดลอง แสดงให้เห็นว่า แผนการที่ดีที่สุดช่วยเพิ่มประสิทธิภาพการให้บริการได้ ดังนี้
จำนวนผู้ป่วยที่ได้รับบริการเพิ่มขึ้น 10 คนต่อวัน
ระยะเวลาทั้งหมดที่ผู้ป่วยประเภทที่ 1 อยู่ในระบบลดลง 45.48 นาที
ระยะเวลาทั้งหมดที่ผู้ป่วยประเภทที่ 2 อยู่ในระบบลดลง 23.53 นาที และระยะเวลาทั้งหมดที่ผู้ป่วยประเภทที่ 3 อยู่ในระบบลดลง 49.13 นาที
