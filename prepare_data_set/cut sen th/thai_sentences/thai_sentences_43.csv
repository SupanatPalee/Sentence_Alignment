sentences
งานวิจัยนี้มีวัตถุประสงค์เพื่อการพัฒนาระบบสารสนเทศเชิงรุกสำหรับการสื่อสารทางการแพทย์
เพื่อรองรับการสื่อสารระหว่างบุคลากรทางการแพทย์กับบุคคลทั่วไป
โดยนำมาออกแบบและพัฒนาระบบสารสนเทศเชิงรุกบนสถาปัตยกรรมเครือข่ายแบบไคลเอนต์-เซิร์ฟเวอร์แบบมัลติเทียร์ (Multi-Tier) ที่แบ่งการทำงานของระบบสารสนเทศเป็น 2 ระบบ ได้แก่ 1) ระบบค้นหาเชิงรุก (Proactive Search System) ทำหน้าที่ในการค้นหาข้อมูลคำถามทางการแพทย์เชิงรุกที่เกิดขึ้นบนเว็บไชต์สาธารณะ
2) ระบบจัดการข้อมูล (Enquiry Management) ทำหน้าที่ในการบันทึกและจัดเก็บข้อมูลคำถามและคำตอบทาง การแพทย์
ผลการพัฒนาระบบสารสนเทศในส่วนของการค้นหาเชิงรุก
ระบบสามารถค้นพบคำถามที่เกิดขึ้นผ่านทางอินเทอร์เน็ตที่ปรากฏบนเว็บไซต์สาธารณะ
ในช่วงเดือน มกราคม ถึงเดือน มิถุนายน ปี พ.ศ. 2561
ค้นพบจำนวนคำถาม 621 คำถาม
เมื่อเปรียบเทียบกับช่วงเดียวกันปี พ.ศ. 2560
พบว่าผลที่ได้ที่เกิดจากการประยุกต์ใช้ระบบสารสนเทศค้นหาเชิงรุกมีจำนวนคำถามทางการแพทย์เพิ่มขึ้น 43% และผลการประเมินด้านระบบจัดการข้อมูล
จากการประเมินโดยผู้ใช้งาน ระบบมีความรวดเร็วและถูกต้องมากที่สุดในการค้นหาคำถามทางการแพทย์
และมีความพึงพอใจมากที่สุดในการตอบคำถามทาง การแพทย์
ดังนั้นสถาปัตยกรรมระบบสารสนเทศเชิงรุกสำหรับการสื่อสารทางการแพทย์ เป็นสถาปัตยกรรมที่ช่วยในการเข้าถึงคำถามทางการแพทย์
นำไปสู่การสื่อสารเชิงรุกระหว่างแพทย์กับบุคคลทั่วไป คนไข้ และครอบครัวของคนไข้ ที่สามารถลดช่องว่างทางการแพทย์ได้เป็นอย่างดี
