sentences
อุตสาหกรรมการประกอบรถบรรทุกนับเป็นอุตสาหกรรมหนึ่งที่มีความสำคัญต่อเศรษฐกิจและสภาวะการจ้างงานของประเทศ
ทั้งนี้ด้วยจำนวนของผู้ประกอบการทั้งขนาดเล็ก กลาง และใหญ่ที่มีแนวโน้มเพิ่มจำนวนมากขึ้น
ส่งผลให้การแข่งขันในอุตสาหกรรมมีความรุนแรงเพิ่มมากขึ้น
ผู้ผลิตหรือผู้ประกอบการแต่ละรายมีความจำเป็นอย่างยิ่งที่จะต้องปรับตัวให้สามารถที่จะแข่งขันได้อย่างมีประสิทธิภาพ
เนื่องด้วยรถบรรทุก 1 คันประกอบขึ้นจากชิ้นส่วนหลากหลายขนาดจำนวนมาก
ขั้นตอนการขนส่งชิ้นส่วนเข้าสู่คลังเก็บชิ้นส่วนของโรงงานนับเป็นขั้นตอนหนึ่งที่มีความสำคัญ
ทั้งในเรื่องของการจัดตารางการมาส่งของชิ้นส่วนให้สอดคล้องกับแผนการผลิต และในเรื่องของการจัดตารางลำดับการเข้าสู่คลังชิ้นส่วนของรถขนส่งในแต่ละวัน
ซึ่งในประเด็นหลังนี้ หากมีการจัดตารางการขนส่งที่ไม่ดีพอ
จะก่อให้เกิดความวุ่นวายและยุ่งยากในการบริหารจัดการพื้นที่จุดจอดรถขนส่ง
เพื่อรอเข้าสู่พื้นที่นำส่งชิ้นส่วนภายในคลังสินค้าของโรงงาน
และยังจะส่งผลเสียอย่างมากให้กับผู้จัดส่งชิ้นส่วน (supplier) ในการที่จะต้องมาจอดรอเป็นเวลานาน
เพื่อเข้าสู่พื้นที่นำส่งชิ้นส่วน
ซึ่งอาจจะส่งผลต่อเนื่องให้เกิดความล่าช้าในการจัดส่งให้กับผู้ประกอบรายอื่นอีกด้วย
"จากการเก็บข้อมูลเบื้องต้นพบว่าในปัจจุบันเวลารอคอยเฉลี่ยของรถขนส่งชิ้นส่วน ของโรงงานกรณีศึกษาคือ 1,409 นาทีต่อวัน"
"งานวิจัยฉบับนี้มุ่งเน้นที่จะศึกษาและปรับปรุงวิธีการจัดตารางการขนส่งชิ้นส่วนรถบรรทุกเข้าสู่คลังสินค้าของผู้จัดส่งชิ้นส่วนให้กับโรงงานผลิตรถบรรทุกกรณีศึกษาโดยมีเป้าหมายเพื่อลดเวลาการรอคอยโดยรวม (total waiting time) ของผู้ส่งมอบชิ้นส่วนให้กับโรงงานจากการทดลองนำเอากฏการจ่ายงานจำนวน 5 กฏ (Current Order(CO), Longest Processing Time(LPT), Shortest Processing Time(SPT), Lowest Standard Deviation(LSD) และ Highest and Lowest Standard Deviation(HLSD))"
มาทดลองกับข้อมูลการจัดส่งของผู้จัดส่งชิ้นส่วนในวันจันทร์ ซึ่งเป็นวันที่มีความหนาแน่นของการจัดส่งมากที่สุด
"จากการทดลองพบว่าวิธีที่เหมาะสมที่สุดคือLowest Standard Deviation (LSD)ซึ่งให้ผลลัพธ์เป็นตารางการขนส่ง ที่มีเวลารอคอยเฉลี่ยจากชุดข้อมูลทดสอบลดลงจาก 1,909.1 นาทีเหลือ 3.0 นาทีคิดเป็น 99.84% และเวลารอคอยสูงสุดลดลงจาก 94.1 นาทีเหลือ 4.3 นาทีคิดเป็น 95.43%"
