sentences
งานวิจัยนี้มีวัตถุประสงค์เพื่อวิเคราะห์ เปรียบเทียบต้นทุน และผลตอบแทนของสภาพพื้นที่ปัจจุบัน กับการจำลองการเปลี่ยนแปลงการใช้ประโยชน์ที่ดินเป็นพืชเชิงเดี่ยว
โดยใช้ข้อมูลจากแบบสอบถามเกี่ยวกับต้นทุน และรายได้จากการเพาะปลูก ของเกษตรกรจำนวน 66 รายในพื้นที่ชุมชนลุ่มน้ำแม่พร่อง ต.แม่พูล อ.ลับแล จ.อุตรดิตถ์
"ผลการศึกษาพบว่า การเพาะปลูกในสภาพพื้นที่ปัจจุบันมีต้นทุนเฉลี่ยรวมเท่ากับ 14,862.25 บาทต่อไร่ต่อปี"
"และมีรายได้ 34,615.65 บาทต่อไร่ต่อปี"
"และเมื่อปรับเปลี่ยนเป็นพืชเชิงเดี่ยวมีต้นทุนเฉลี่ยรวมเท่ากับ 14,899.12 บาทต่อไร่ต่อปี"
"และมีรายได้ 63,505.29 บาทต่อไร่ต่อปี"
นอกจากนี้ได้ทำการศึกษาผลกระทบที่อาจเกิดขึ้นกับต้นทุน และผลตอบแทนเนื่องจากเหตุการณ์ดินถล่ม
ผลการศึกษาพบว่า จากการจำลองเหตุการณ์โดยสมมติให้เกิดดินถล่มในปีที่ 8 นับจากการเริ่มลงทุนในการทำเกษตรกรรม จะส่งผลกระทบต่อผลตอบแทนทางเศรษฐศาสตร์มากที่สุด
"ซึ่งมีค่ามูลค่าปัจจุบันสุทธิ (NPV) ทั้งในกรณีสภาพพื้นที่ปัจจุบัน และกรณีเปลี่ยนแปลงการใช้ประโยชน์ที่ดิน เท่ากับ -69,852 บาท และ -47,965 บาท ตามลำดับ"
ดังนั้น
ผู้วิจัยเห็นว่าในการศึกษาครั้งนี้จะเป็นแนวทางให้เกษตรกรใช้ในการตัดสินใจลงทุนทำเกษตรกรรมบนพื้นที่เสี่ยงภัยดินถล่ม
และเพื่อให้เห็นถึงผลกระทบที่อาจเกิดขึ้นกับมูลค่าทางเศรษฐศาสตร์
เมื่อต้องการเปลี่ยนแปลงการใช้ประโยชน์ที่ดินจากรูปแบบวนเกษตรเป็นพืชเชิงเดี่ยว
