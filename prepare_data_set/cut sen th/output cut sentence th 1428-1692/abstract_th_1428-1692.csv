งานวิจัยนี้มีวัตถุประสงค์เพื่อพัฒนาผลิตภัณฑ์ซอสพริกผลหม่อนผสมกล้วยเล็บมือนางให้เป็นที่ยอมรับของผู้บริโภคตามความต้องการผลิตภัณฑ์แปรรูปผลหม่อนจากวิสาหกิจชุมชน
โดยศึกษาถึงปริมาณและ/หรือชนิดของส่วนผสมที่มีผลต่อสมบัติทางเคมีและกายภาพ และการประเมินค่าทางประสาทสัมผัส
ผลการวิจัยพบว่า ส่วนประกอบที่เหมาะสมในการผลิตซอสพริกผลหม่อนฯ คือ พริกชี้ฟ้าแดงสดร้อยละ 12.15 พริกกระเหรี่ยงสดร้อยละ 2.70 พริกชี้ฟ้าแดงแห้งร้อยละ 12.15 น้ำตาลทรายร้อยละ 10 น้ำส้มสายชูร้อยละ 16 กระเทียมร้อยละ 5 เกลือร้อยละ 4 กล้วยเล็บมือนางร้อยละ 9.35 และน้ำผลหม่อนร้อยละ 28.6 การใช้แป้งมันสำปะหลังดัดแปร และแซนแทนกัมร้อยละ 0.03 และ 0.05 ตามลำดับ มีความเหมาะสมในการปรับปรุงเนื้อสัมผัสด้านความหนืดและความคงตัว
ผู้บริโภคทั่วไปให้การยอมรับในระดับชอบปานกลางถึงชอบมาก (7.12-7.73) สามารถเก็บรักษาได้ไม่น้อยกว่า 12 สัปดาห์
ในระหว่างการเก็บรักษาพบว่า ของแข็งทั้งหมดอยู่ในช่วงร้อยละ 24.51-24.68 มีค่าไม่แตกต่างกัน ค่า pH และปริมาณกรดทั้งหมดอยู่ในช่วง 3.86-3.90 และ ร้อยละ 1.16-1.19 ตามลำดับ ความสามารถในการต้านอนุมูลอิสระ (DPPH) และปริมาณฟีนอลิกทั้งหมดมีค่าเพิ่มขึ้นในช่วง 6 สัปดาห์แรกของการเก็บรักษา
จากนั้นมีค่าลดลงจนถึงสัปดาห์ที่ 12
ในขณะที่ค่าแอนโทไซยานินมีค่าลดลงอย่างต่อเนื่อง ค่า L* และ a* มีแนวโน้มลดลง
ส่วนค่า b* มีแนวโน้มเพิ่มขึ้น
ไม่พบการแยกชั้นตลอดระยะเวลาการเก็บรักษา จุลินทรีย์ทั้งหมด ยีสต์และรา และ E. coli มีค่าไม่เกินเกณฑ์มาตรฐานที่กำหนด
การวิจัยครั้งนี้มีวัตถุประสงค์เพื่อศึกษาผลของผงปรุงรสสมุนไพรต่อคุณภาพด้านเคมีกายภาพ กิจกรรมการต้านอนุมูลอิสระและทางประสาทสัมผัสของเห็ดนางฟ้าอบกรอบปรุงรส
โดยศึกษาการอบแห้งเห็ดนางฟ้าด้วยตู้อบลมร้อน
และศึกษาคุณภาพด้านเคมีกายภาพ การต้านอนุมูลอิสระ และทางประสาทสัมผัสของผงปรุงรสสมุนไพรและเห็ดนางฟ้าอบกรอบปรุงรสสมุนไพร
จากการทดลองพบว่า การอบแห้งเห็ดนางฟ้าที่อุณหภูมิ 70 องศาเซลเซียส ด้วยตู้อบลมร้อน มีอัตราการทำแห้ง 0.47 กรัมต่อนาที
ปริมาณผลผลิตร้อยละ 11.54 มีสารประกอบฟีนอลและกิจกรรมการต้านอนุมูลอิสระ DPPH เป็น 148.44 และ 17.75 มิลลิกรัมสมมูลกรดแกลลิกต่อ 100 กรัม
เมื่อนำเห็ดนางฟ้าอบแห้งมาทอดกรอบและปรุงรสสมุนไพร 3 สูตร ได้แก่ รสงาพริกไทย รสพริกเผา และรสต้มยำพบว่า เห็ดนางฟ้าอบกรอบรสต้มยำมีสารประกอบฟีนอลและกิจกรรมการต้านอนุมูลอิสระ DPPH (160.05 และ 17.35 มิลลิกรัมสมมูลกรดแกลลิกต่อ 100 กรัม ตามลำดับ) สูงที่สุด (p<0.05)
"ดังนั้นกระบวนการผลิตที่เหมาะสมคือ อบเห็ดนางฟ้าที่อุณหภูมิ 70 องศาเซลเซียส นาน 3 ชั่วโมง นำมาทอดและคลุกผงปรุงรสต้มยำในอัตราส่วนเห็ดนางฟ้าอบกรอบต่อผงปรุงรสเป็น 5:1 โดยส่วนผสมผงปรุงรสต้มยำ ได้แก่ ใบไชยา น้ำตาลทราย เกลือ พริกป่น ใบมะกรูด ตะไคร้ ข่า และกรดซิตริกร้อยละ 21.58, 21.58, 17.99, 10.79, 10.07, 7.19, 7.19 และ 3.61 ตามลำดับ เป็นผลิตภัณฑ์ที่ได้รับการยอมรับจากผู้บริโภคมากที่สุด"
ชาเป็นแหล่งของสารต้านอนุมูลอิสระที่สําคัญและเป็นที่นิยมสำหรับผู้รักสุขภาพในปัจจุบัน
ใบกระท่อมเป็นพืชสมุนไพรที่สามารถนำมาผลิตเป็นชาได้
โดยใบกระท่อมสายพันธุ์ต่างกันจะให้ปริมาณสารไมทราไจนีน สารประกอบฟีนอลิก ฟลาโวนอยด์ และความสามารถในการต้านอนุมูลอิสระที่แตกต่างกัน
งานวิจัยนี้จึงศึกษาปริมาณสารสำคัญในชาใบกระท่อมด้วยการนำใบแห้งมาบดและใส่ถุงชา
นำถุงชาใบกระท่อมมาทดสอบการชงชาสำหรับดื่มด้วยวิธีการต้มและการชงชาด้วยการแช่ในน้ำร้อนเป็นเวลา 5 นาที
เปรียบเทียบผลของสารสำคัญที่ได้กับการสกัดด้วยตัวทำละลายเมทานอล
"พบว่าจากการสกัดใบกระท่อมพันธุ์ก้านแดง ก้านเขียว และหางกั๊งให้ปริมาณไมทราไจนีนที่ 5.98, 8.15 และ 8.33 มิลลิกรัมต่อกรัม"
"ปริมาณฟีนอลิก เท่ากับ 368.60, 437.93 และ 382.23 มิลลิกรัมแกลลิกต่อกรัม"
"ปริมาณฟลาโวนอยด์ เท่ากับ 210.88, 208.50 และ 138.05 มิลลิกรัมเควอซิตินต่อกรัม และฤทธิ์ต้านอนุมูลอิสระเท่ากับ 94.36%, 98.50% และ 93.23% ตามลำดับ"
การแปรรูปใบกระท่อมเป็นชาสำหรับดื่มจะได้รับปริมาณสารไมทราไจนีน ฟีนอลิก ฟลาโวนอยล์
"และความสามารถในการต้านอนุมูลอิสระลดลงจากสารสกัดประมาณ 80%, 90%, 75% และ 15% ตามลำดับ วิธีการชงชาแบบการต้มเป็นกระบวนการที่ได้ปริมาณสารสำคัญสูงกว่าการแช่ในน้ำร้อน"
ดังนั้นชาใบกระท่อมควรเตรียมด้วยกระบวนการต้มจึงจะได้ปริมาณสารต้านอนุมูลอิสระสูง
งานวิจัยนี้มีวัตถุประสงค์เพื่อเปรียบเทียบประสิทธิภาพของแผนภูมิควบคุมค่าเฉลี่ยเคลื่อนที่ถ่วงน้ำหนักแบบเลขชี้กำลังสามชั้น(TEWMA)  แผนภูมิควบคุมค่าเฉลี่ยเคลื่อนที่ถ่วงน้ำหนักแบบเลขชี้กำลังสี่ชั้น(QEWMA)
รวมทั้งนำเทคนิคการตอบสนองเริ่มต้นอย่างรวดเร็ว (FIR)  และการตอบสนองเริ่มต้นอย่างรวดเร็วที่ปรับปรุง(MFIR) มาใช้กับแผนภูมิควบคุม TEWMA และ QEWMA
เพื่อตรวจจับการเปลี่ยนแปลงของพารามิเตอร์บ่งตำแหน่ง(Location parameter:)
"ดำเนินการโดยการจำลองข้อมูลด้วยวิธีมอลติคาร์โลที่ทำซ้ำ 10,000 รอบ"
กำหนดให้ข้อมูลมีการแจกแจงแบบล็อกนอร์มัล
"โดยพารามิเตอร์บ่งตำแหน่งคือ 1, 2, 3, 7 และ 15    และพารามิเตอร์บ่งขนาด(Scale parameter: ) คือ 1และ 2 ตามลำดับ"
"และกำหนดค่าพารามิเตอร์ปรับเรียบ () ของแผนภูมิควบคุมทั้งหมดเท่ากับ 0.1, 0.3 และ 0.5"
และขนาดการเปลี่ยนแปลงกระบวนการ () เท่ากับ 0.01 ถึง 2
เกณฑ์ที่ใช้วัดประสิทธิภาพของแผนภูมิควบคุม จะพิจารณาจากค่าความยาวรันเฉลี่ย (Average Run Length : )
ซึ่งแผนภูมิควบคุมที่มีประสิทธิภาพมากที่สุดจะให้ค่าความยาวรันเฉลี่ยเมื่อกระบวนการออกนอกการควบคุม น้อยที่สุด
ผลการวิจัยพบว่าการเพิ่มเทคนิคการตอบสนองอย่างรวดรวดเร็วและเทคนิคการปรับเรียบให้กับแผนภูมิควบคุมทำให้แผนภูมิควบคุมที่ได้มีประสิทธิภาพใกล้เคียงกัน
การแพร่ระบาดของโรคติดเชื้อไวรัสโคโรนา หรือโรคติดเชื้อไวรัสโควิด-19 ได้แพร่กระจายไปทั่วโลกอย่างรวดเร็วส่งผลกระทบอย่างร้ายแรงต่อระบบสาธารณสุข
สำหรับผู้ที่ติดเชื้อโควิด-19 ที่มีโรคประจำตัวอยู่ก่อนแล้วยิ่งทำให้เพิ่มอาการความรุนแรงและความเสี่ยงต่อการเสียชีวิตเพิ่มขึ้น
การวิจัยในครั้งนี้จึงมีวัตถุประสงค์เพื่อศึกษาลักษณะทางประชากรของผู้ป่วยที่ติดเชื้อโควิด-19
และศึกษาปัจจัยที่ส่งผลต่อการเสียชีวิตของผู้ป่วยที่ติดเชื้อโควิด-19
ประชากรในการศึกษาครั้งนี้ ได้แก่ ผู้ป่วยที่ติดเชื้อโควิด-19 ที่ได้รับการรายงานระหว่างวันที่ 14 กุมภาพันธ์ - 31 เมษายน พ.ศ. 2563
โดยข้อมูลเป็นแบบเรียลไทม์ (Real-time Data) ถูกรวบรวมจากแหล่งเก็บข้อมูล COVID-19 แบบโอเพนซอร์ส (open-source)
"ซึ่งได้ข้อมูลผู้ติดเชื้อโควิด-19 จำนวน 481,289 ราย จาก 141 ประเทศ มีขนาดตัวอย่างจำนวน 1,143 คน ที่มีข้อมูลครบถ้วนสมบูรณ์ ใช้สถิติเชิงพรรณนาและสถิติเชิงอนุมาน"
วิเคราะห์โดยใช้การทดสอบไคกำลังสอง (Chi-square test) หรือ Fisher’s exact test
และใช้การวิเคราะห์การถดถอยลอจิสติก (Logistic regression)
วิเคราะห์หาปัจจัยที่มีความสัมพันธ์กับการเสียชีวิตในผู้ป่วยที่ติดเชื้อโควิด-19
และสร้าง ROC curve
เพื่อหาจุดตัด (cut-off) ที่เหมาะสมเพื่อใช้ในการทำนายโอกาสของการเสียชีวิตของผู้ป่วยที่ติดเชื้อโควิด-19
ผลการศึกษาพบว่า
ปัจจัยที่ส่งผลต่อการเสียชีวิตของผู้ป่วยที่ติดเชื้อโควิด-19 คือ เพศ (OR=2.262
การวิจัยครั้งนี้มีวัตถุประสงค์เพื่อเปรียบเทียบประสิทธิภาพของวิธีการประมาณค่าช่วงความเชื่อมั่นสำหรับสัดส่วนของประชากรที่มีการแจกแจงทวินามทั้ง 2 ประเภท คือ ช่วงความเชื่อมั่นที่แท้จริง และช่วงความเชื่อมั่นเชิงเส้นกำกับ
โดยศึกษาเปรียบเทียบวิธีการประมาณค่าช่วงความเชื่อมั่น 5 วิธี ได้แก่ วิธีวัลด์ (Wald) วิธี Wilson score วิธี Agresti-Coull วิธี New และวิธี generalized Agresti-Coull
จำลองข้อมูลโดยใช้วิธีมอนติคาร์โลให้มีการแจกแจงทวินามด้วยพารามิเตอร์
"ขนาดตัวอย่าง  มีค่าเท่ากับ 10, 30, 50 และ 100 กำหนดสัดส่วน มีค่าเท่ากับ 0.1, 0.3, 0.5, 0.7 และ 0.9"
และกำหนดระดับความเชื่อมั่นเท่ากับ 95%
"โดยทำการทดลองซ้ำ 10,000 ครั้งในแต่ละสถานการณ์"
ซึ่งเกณฑ์ที่ใช้ในการเปรียบเทียบประสิทธิภาพของช่วงความเชื่อมั่น คือ ค่าความน่าจะเป็นคุ้มรวม และค่าความกว้างเฉลี่ยของช่วงความเชื่อมั่น
ผลการวิจัยสรุปได้ดังนี้
ช่วงความเชื่อมั่นวิธี Wilson score มีประสิทธิภาพดีที่สุดในหลายสถานการณ์ที่ศึกษา
ซึ่งช่วงความเชื่อมั่นนี้เหมาะกับสถานการณ์ที่ เมื่อและ
เมื่อมีค่าเข้าใกล้ 0 หรือ 1 และ สำหรับทุกค่าของยกเว้น ช่วงความเชื่อมั่นวิธี Agresti-Coull มีประสิทธิภาพเป็นอันดับที่สอง ซึ่งเหมาะกับ
เมื่อและและ เมื่อส่วนช่วงความเชื่อมั่นวิธี New มีประสิทธิภาพเป็นอันดับที่สาม ซึ่งเหมาะกับ  และ  เมื่อมีค่าเข้าใกล้ 0 หรือ 1 ช่วงความเชื่อมั่นวิธี generalized Agresti-Coull มีประสิทธิภาพเป็นอันดับที่สี่         ซึ่งเหมาะกับ  เมื่อและและช่วงความเชื่อมั่นวิธีวัลด์ (Wald) มีประสิทธิภาพที่ไม่ค่อยดี
นอกจากนี้ช่วงความเชื่อมั่นทั้ง 5
วิธีสามารถนำไปประยุกต์ใช้กับข้อมูลจริงในสถานการณ์ต่าง ๆ
การแจกแจงเรย์ลีย์เป็นการแจกแจงความน่าจะเป็นแบบต่อเนื่องชนิดหนึ่งที่ถูกนำไปใช้ในหลากหลายด้าน
โดยเฉพาะทางด้านวิศวกรรม และการแพทย์
การแจกแจงนี้ถูกพบบ่อยครั้งในปรากฎการณ์ทางธรรมชาติ
เนื่องจากการแจกแจงเรย์ลีย์เกี่ยวข้องกับข้อมูลเชิงปริมาณ
ในการศึกษาครั้งนี้ผู้วิจัยจึงสนใจศึกษาวิธีการประมาณค่าแบบช่วงสำหรับค่าเฉลี่ยประชากรในการแจกแจงเรย์ลีย์
การสร้างช่วงความเชื่อมั่นในครั้งนี้อาศัยวิธีของวาลด์ และวิธีช่วงความเชื่อมั่นนัยทั่วไป
ผู้วิจัยได้ทำการศึกษาประสิทธิภาพของช่วงความเชื่อมั่นโดยอาศัยการจำลองและใช้เกณฑ์ในการวัดประสิทธิภาพจากค่าความน่าจะเป็นคุ้มรวมและความยาวโดยเฉลี่ยของช่วงความเชื่อมั่น
ผลที่ได้จากการจำลองพบว่าช่วงความเชื่อมั่นนัยทั่วไปที่ได้นำเสนอมีประสิทธิภาพที่ดีในทุกสถานการณ์
และดีกว่าช่วงความเชื่อมั่นที่นำมาเปรียบเทียบ
การศึกษาครั้งนี้ผู้วิจัยได้นำวิธีการทางทฤษฎีมาประยุกต์ใช้กับชุดข้อมูลจริงที่เกี่ยวข้องกับความเร็วคลื่นเฉือนของดินในจังหวัดลำพูน ประเทศไทย
ทั้งนี้เพื่อเป็นการยืนยันผลที่ได้จากการจำลอง
การศึกษาครั้งนี้มีวัตถุประสงค์เพื่อสร้างตัวแบบพยากรณ์ราคาหุ้น
"โดยศึกษาตัวแบบอารีมาและตัวแบบเกรย์ ภายใต้ตัวแบบ GM(1,1) และตัวแบบเกรย์เวอร์เฮ้าท์ (Grey Verhulst Model: GVM)"
สำหรับข้อมูลราคาหุ้น BBL รายวัน ตั้งแต่เดือนกรกฎาคม 2565 ถึงเดือนมิถุนายน 2566 จำนวน 240 วัน
ผู้วิจัยได้แบ่งข้อมูลออกเป็น 2 ชุด ชุดที่ 1 ตั้งแต่เดือนกรกฎาคม 2565 ถึงเดือนพฤษภาคม 2566 จำนวน 222 วัน
"สำหรับการสร้างตัวแบบพยากรณ์ด้วยวิธีการทางสถิติทั้งหมด 3 วิธี ได้แก่ ตัวแบบอารีมา และตัวแบบเกรย์ภายใต้ตัวแบบ GM(1,1) และตัวแบบเกรย์เวอร์เฮ้าท์ ข้อมูลชุดที่ 2 เดือนมิถุนายน 2566 จำนวน 18 วัน นำมาใช้สำหรับการเปรียบเทียบความแม่นยำของตัวแบบพยากรณ์ด้วยเกณฑ์ร้อยละค่าความคลาดเคลื่อนสัมบูรณ์เฉลี่ย และเกณฑ์รากที่สองของความคลาดเคลื่อนกำลังสองเฉลี่ย (RMSE) ที่ต่ำที่สุด"
"ผลการศึกษาพบว่า ตัวแบบที่มีความแม่นยำมากที่สุด คือ ตัวแบบ GM(1,1) มีความผิดพลาดในจากการพยากรณ์ร้อยละ 0.724 (MAPE = 0.724)"
หรือมีความผิดพลาดจากการพยากรณ์ 1.463 (RMSE = 1.463)
ซึ่งทั้ง 2 เกณฑ์ที่ใช้ในการเปรียบเทียบความถูกต้องของตัวแบบพยากรณ์ให้ผลเป็นไปในทิศทางเดียวกัน
"จึงทำให้มีความน่าเชื่อถือได้มากยิ่งขึ้นว่าตัวแบบ GM(1,1) เป็นวิธีที่มีความเหมาะสมกับอนุกรมเวลาชุดนี้มากที่สุด"
บทคัดย่อ งานวิจัยนี้มีวัตถุประสงค์ เพื่อศึกษาสูตรที่เหมาะสมของขนมทองม้วนจากแป้งรำข้าวปกาอำปึลสกัดน้ำมัน
เพื่อพัฒนาเป็นอาหารขบเคี้ยว หรืออาหารว่างเพิ่มเส้นใยอาหาร
ทำการศึกษาโดยการวางแผนการทดลองแบบสุ่มสมบูรณ์ (Complete Randomized Design: CRD)
"ใช้ปริมาณแป้งรำข้าวปกาอำปึลสกัดน้ำมันทดแทนแป้งสาลี 5 ระดับ คือ ร้อยละ 0, 10, 20, 30 และ 40"
ได้ผลิตภัณฑ์ 5 สูตร
เมื่อนำไปประเมินคุณภาพเชิงประสาทสัมผัสด้วยการทดสอบความพึงพอใจของผู้บริโภคกึ่งฝึกฝน จำนวน 30 คน
พบว่า
ผู้บริโภคให้การยอมรับด้านความชอบโดยรวมมากที่สุด คือ สูตรที่ 3
ซึ่งใช้ปริมาณแป้งรำข้าวปกาอำปึลสกัดน้ำมันทดแทนแป้งสาลี ร้อยละ 20
มีคะแนนเฉลี่ย 7.82 อยู่ในระดับความชอบมาก คุณภาพทางเคมี กายภาพ และจุลชีววิทยา ของขนมทองม้วนจากแป้งรำข้าวปกาอำปึลสกัดน้ำมันสูตรที่ได้รับการยอมรับ (สูตรที่ 3) เทียบกับสูตรพื้นฐาน (สูตรที่ 1)
พบว่า คุณภาพทางเคมี คือ
ปริมาณไขมันและเถ้า มีความแตกต่างกันทางสถิติที่ระดับความเชื่อมั่นร้อยละ 95
และพบปริมาณเส้นใยอาหารทั้งหมดร้อยละ 2.16 สารแกมมา-โอไรซานอลร้อยละ 0.031 และสารต้านอนุมูลอิสระร้อยละ 19.05 ซึ่งไม่พบในสูตรพื้นฐาน คุณภาพทางกายภาพ ด้านสีมีความแตกต่างกันอย่างมีนัยสำคัญทางสถิติที่ระดับความเชื่อมั่น ร้อยละ 95
โดยปริมาณแป้งรำข้าวปกาอำปึลสกัดน้ำมันมีผลทำให้ค่าความสว่าง (L*) มีค่าลดลง
"ผลิตภัณฑ์มีสีเข้มเพิ่มขึ้น และคุณภาพทางจุลินทรีย์อยู่ในเกณฑ์มาตรฐานผลิตภัณฑ์ชุมชนขนมไทย (มผช.1/2552) ไม่เกิน 1x106 โคโลนีต่อกรัม คำสำคัญ: การพัฒนาผลิตภัณฑ์, ขนมทองม้วน, แป้งรำข้าวปกาอำปึลสกัดน้ำมัน"
งานวิจัยนี้มีวัตถุประสงค์เพื่อศึกษาความสัมพันธ์ของประเทศในเอเชียตะวันออกเฉียงใต้ จำนวนผู้ป่วยยืนยัน (confirmed case) รวม อัตราแพร่เชื้อ (reproduction rate) และดัชนีมาตรการควบคุมการระบาด (stringency index) กับจำนวนผู้ติดเชื้อ COVID-19 ที่เสียชีวิตรายวัน
รวมถึงการสร้างตัวแบบทางสถิติสำหรับศึกษาอัตราอุบัติการณ์การเสียชีวิตของผู้ติดเชื้อ COVID-19 ในกลุ่มประเทศเอเชียตะวันออกเฉียงใต้ (ASEAN)
โดยในการศึกษาครั้งนี้ใช้ข้อมูลทุติยภูมิและใช้การวิเคราะห์การถดถอยปัวซงและการวิเคราะห์การถดถอยทวินามลบในการสร้างตัวแบบ
ผลการศึกษาพบว่า ตัวแบบการถดถอยปัวซงไม่เหมาะสมกับข้อมูลที่นำมาใช้ในการศึกษาเนื่องจากข้อมูลมีความแปรปรวนสูงกว่าค่าเฉลี่ยเป็นอย่างมากหรือเกิดปัญหาการกระจายเกินเกณฑ์ (overdispersion)
"โดยมีค่า AIC = 39590.932 ส่วนตัวแบบที่เหมาะสมกับข้อมูลสำหรับศึกษาอัตราอุบัติการณ์การเสียชีวิตของผู้ติดเชื้อ COVID-19 ในกลุ่มประเทศเอเชียตะวันออกเฉียงใต้ (ASEAN) คือ ตัวแบบการถดถอยทวินามลบ (deviance = 1347.708, Pearson chi-square = 1230.049, และ AIC = 8608.771)"
โดยพบว่า ประเทศไทยมีอัตราหรือความเสี่ยงต่อการเสียชีวิตจาก COVID-19 สูงกว่าประเทศอื่น ๆ ในกลุ่มประเทศเอเชียตะวันออกเฉียงใต้ (ASEAN)
โดยประเทศกัมพูชา ประเทศอินโดนีเซีย ประเทศลาว ประเทศมาเลเซีย ประเทศฟิลิปปินส์
"ประเทศสิงคโปร์ และประเทศเวียดนาม มีอัตราหรือความเสี่ยงต่อการเสียชีวิตจาก COVID-19 น้อยกว่าประเทศไทย 97.4%, 81.9%, 94.4%, 40.3%, 99.7%, 73.2%, 72.5%, และ 61.8% ตามลำดับ"
งานวิจัยนี้มีวัตถุประสงค์เพื่อเปรียบเทียบประสิทธิภาพของแผนภูมิควบคุมทั้ง 3 ชนิด ได้แก่ แผนภูมิควบคุมค่าเฉลี่ยเคลื่อนที่ถ่วงน้ำหนักแบบเลขชี้กำลังไฮบริดจ์ (Hybrid Exponentially Weighted Moving Average: HEWMA)  แผนภูมิควบคุมค่าเฉลี่ยเคลื่อนที่ถ่วงน้ำหนักเหมือนกันซ้ำสามครั้ง (Triple Homogeneously Weighted Moving Average: THWMA) และ แผนภูมิควบคุมค่าเฉลี่ยเคลื่อนที่ถ่วงน้ำหนักแบบเลขชี้กำลังสองชั้น (Double-modified Exponentially Weighted Moving Average: DMEWMA)
โดยตรวจจับขนาดการเปลี่ยนแปลงของพารามิเตอร์บ่งรูปร่าง ( shape parameter :) ของกระบวนการที่ข้อมูลมีการแจกแจงแบบแกมมา 3 พารามิเตอร์
โดยจำลองข้อมูลที่ศึกษาด้วยวิธีมอนติคาร์โล
"ซึ่งในแต่ละสถานการณ์ทดลองซ้ำ 10,000 รอบ"
"โดยกำหนด พารามิเตอร์บ่งรูปร่าง พารามิเตอร์บ่งขนาด และพารามิเตอร์บ่งตำแหน่ง  เท่ากับ 1,1,1  2,1,1  1,2,1  1,2,2 และ1,1,2 ตามลำดับ กำหนดค่าพารามิเตอร์ปรับเรียบของแผนภูมิควบคุม HEWMA เท่ากับ 0.05, 0.08 และ 0.1, 0.3, 0.5  แผนภูมิควบคุม THWMA เท่ากับ 0.03, 0.07, 0.09, 0.1, 0.2, 0.5  และแผนภูมิควบคุม DMEWMAเท่ากับ 0.03, 0.05, 0.07, 0.09, 0.2, 0.5 ขนาดการเปลี่ยนแปลงกระบวนการ() เท่ากับ 0.01, 0.03, 0.05, 0.07, 0.09, 0.1, 0.3, 0.5, 0.7, 1.5, 2 และ 2.5"
เกณฑ์ที่ใช้วัดประสิทธิภาพของแผนภูมิควบคุมจะพิจารณาจากค่าความยาวรันเฉลี่ย (Average run length: ARL)
ซึ่งแผนภูมิควบคุมที่มีประสิทธิภาพมากที่สุดจะให้ค่าความยาวรันเฉลี่ยเมื่อกระบวนการออกนอกการควบคุม น้อยที่สุด
ผลการวิจัยพบว่า แผนภูมิควบคุม THWMA ตรวจจับการเปลี่ยนแปลงพารามิเตอร์ขนาดเล็กได้ดีที่สุด
และเมื่อขนาดการเปลี่ยนแปลงเพิ่มขึ้นแผนภูมิควบคุม THWMA จะมีประสิทธิภาพใกล้เคียงกับแผนภูมิควบคุม DMEWMA1 และ DMEWMA2
หากมีการเปลี่ยนแปลงพารามิเตอร์ขนาดใหญ่
แผนภูมิควบคุม HEWMA จะให้ประสิทธิภาพดีสุด
การวิจัยในครั้งนี้มีวัตถุประสงค์เพื่อเปรียบเทียบประสิทธิภาพของการทดสอบอิงพารามิเตอร์ ได้แก่ การวิเคราะห์ความแปรปรวน (ANOVA) และการทดสอบของเวลช์ (Welch’s test)  และการทดสอบไม่อิงพารามิเตอร์ ได้แก่ การทดสอบครัสคัล-วัลลิส (Kruskal-Wallis test) การทดสอบแวน เดอ แวร์เดน (Van der Waerden test) และการทดสอบมัธยฐาน (median test)
สำหรับทดสอบความแตกต่างระหว่างค่ากลางของประชากรมากกว่า 2 กลุ่มที่เป็นอิสระกันเมื่อข้อมูลเป็นจำนวนนับ
โดยการแจกแจงที่นำมาศึกษา คือ การแจกแจงทวินาม และการแจกแจงปัวซง
การเปรียบเทียบประสิทธิภาพของการทดสอบพิจารณาจากความสามารถในการควบคุมความน่าจะเป็นของความผิดพลาดแบบที่ 1 และกำลังการทดสอบ
ผลการศึกษาพบว่า
กรณีที่ข้อมูลมีการแจกแจงทวินาม
การทดสอบทั้ง 5 วิธีสามารถควบคุมความน่าจะเป็นของความผิดพลาดแบบที่ 1 ได้เกือบทุกสถานการณ์
"ยกเว้นกรณีที่ขนาดตัวอย่างแต่ละกลุ่มเท่ากับ 10 และความแปรปรวนของข้อมูลแต่ละกลุ่มน้อยกว่า 4 และกรณีที่ขนาดตัวอย่างแต่ละกลุ่มเท่ากับ 15 และ (n, p) เท่ากับ (10, 0.1) และ (10, 0.7)"
และกรณีที่ข้อมูลมีการแจกแจงปัวซง
การทดสอบทั้ง 5 วิธีสามารถควบคุมความน่าจะเป็นของความผิดพลาดแบบที่ 1 ได้เกือบทุกสถานการณ์
ยกเว้นการทดสอบของเวลช์ การทดสอบแวน เดอ แวร์เดน และการทดสอบมัธยฐาน ที่ไม่สามารถควบคุมความน่าจะเป็นของความผิดพลาดแบบที่ 1 ได้ในกรณีที่ขนาดตัวอย่างแต่ละกลุ่มเท่ากับ 10 และ  = 30
และเมื่อพิจารณากำลังการทดสอบพบว่า
การวิเคราะห์ความแปรปรวนให้กำลังการทดสอบสูงกว่าการทดสอบของเวลช์ การทดสอบครัสคัล-วัลลิส การทดสอบแวน เดอ แวร์เดน และการทดสอบมัธยฐาน เกือบทุกกรณีที่ศึกษา
และมีบางกรณีที่การทดสอบของเวลช์ให้กำลังการทดสอบสูงกว่าการวิเคราะห์ความแปรปรวนความแปรปรวนเล็กน้อย
ในงานวิจัยนี้นำเสนอการใช้เทคโนโลยีไอโอทีมาใช้ในการพัฒนาระบบวัดคุณภาพอากาศภายในอาคารด้วยอุปกรณ์ต้นแบบมีชื่อว่า NMU-AQI
โดยประกอบไปด้วยเซนเซอร์ราคาประหยัดสำหรับใช้ในการตรวจสอบคุณภาพอากาศภายในอาคารที่เป็นไปตามมาตราฐานโดยประกอบไปด้วยเซนเซอร์ในการวัดทั้งหมด 7 ตัวได้แก่  อุณหภูมิ ความชื้นสัมพันธ์ ความเข้มข้นของก๊าซคาร์บอนไดออกไซค์ ความเข้มข้นของก๊าซคาร์บอนมอนอกไซด์ ฝุ่นละอองในอากาศไม่เกิน 2.5 ไมครอน หรือ PM 2.5 ก๊าซโอโซน และสารอินทรีย์ระเหยง่ายทั้งหมด หรือ TVOC
โดยมีไมโครคอนโทรลเลอร์เพื่อใช้ในการอ่านค่าจากเซนเซอร์โดยอาศัยการทำงานแบบระบบปฏิบัติการเวลาจริง (RTOS)
เพื่อช่วยในการประมวลผลการรับข้อมูลจากเซนเซอร์หลากหลายชนิด
พร้อมทั้งส่งข้อมูลที่ได้จากเซนเซอร์ผ่านอุปกรณ์เอ็นบีไอโอที (NB-ioT) ไปยังเครื่องคอมพิวเตอร์แม่ข่าย (Server)
เพื่อเก็บข้อมูลลงฐานข้อมูลและประมวลผลข้อมูล
สำหรับการนำไปแสดงค่าที่ได้จากเซนเซอร์ผ่านเว็บแอปพลิเคชั่นที่ได้พัฒนาขึ้น
โดยสามารถรองรับการเชื่อมต่อ NMU-AQI และการแสดงผลอุปกรณ์ต้นแบบได้หลายตัวพร้อมกัน
ในกรณีที่ติดตั้งในหลากหลายสถานที่
ซึ่งสามารถนำค่าของเซนเซอร์ของแต่ละ NMU-AQI มาแสดงเปรียบเทียบกันในค่าต่าง ๆ ได้ตามความต้องการโดยสามารถเลือกสถานที่ที่ติดตั้งไว้ได้
ผลการทดลองเบื้องต้นพบว่า
สามารถตรวจวัดคุณภาพอากาศภายในอาคารได้ทั้ง 7 ตัว
โดยค่าที่ได้นั้นมีความสอดคล้องและไม่เกินความผิดปกติไปกับมาตราฐานคุณภาพอากาศภายในอาคาร
โดยระบบที่นำเสนอสามารถประยุกต์ใช้งานในการบันทึก
วิเคราะห์ข้อมูลและดูแนวโน้มคุณภาพอากาศภายในอาคารได้
เกม DOTA2 เป็นเกมในอุตสาหกรรม E-Sport Game ที่ได้รับความนิยม
และมีมูลค่าทางการตลาดสูง
โดยเฉพาะถ้าพัฒนาลักษณะตัวละครในเกมให้มีความหลากหลายสามารถเพิ่มรายได้ให้กับบริษัท และความพึงพอใจของผู้เล่นได้
โดยจากหลายงานวิจัยสามารถแสดงถึงประสิทธิผลของการประยุกต์ใช้ Generative Adversarial Networks (GAN) มาใช้ในการสร้างภาพการ์ตูน หรือสร้างภาพบุคคลขึ้นใหม่อย่างดี
งานวิจัยนี้จึงมีวัตถุประสงค์ต้องการศึกษาประสิทธิผลของการประยุกต์ใช้ Style-Gan
เพื่อใช้ในการสร้างและออกแบบตัวละคร DOTA2 ขึ้นมาใหม่ ในลักษณะการสร้างภาพช็อตจำนวนน้อยผ่านการโต้ตอบข้ามโดเมน (Few-shot Image Generation via Cross-domain Correspondence)
ซึ่งมีจุดเด่นคือ
ไม่ต้องการจำนวนรูปภาพที่ใช้เทรนจำนวนมากเหมือนการเทรน GAN ทั่วไปและไม่เกิด Overfitting ที่มีความถูกต้องสูงเกินไป
โดยข้อมูลที่ใช้ในการเรียนรู้ คือ รูปขนาดย่อของตัวละครฮีโร่เกมส์ DOTA2 ขนาด 256x144 พิกเซล จำนวน 111 รูป
"และ สร้างขึ้นจาก 3 โมเดล คือ  1) โมเดล Source_ffhq (โมเดล StyleGAN2 ที่เรียนรู้สร้างภาพใบหน้าคน),"
2)โมเดล Church (โมเดล StyleGAN2 ที่เรียนรู้สร้างภาพโบสถ์) และ 3) โมเดล Horses (โมเดล StyleGAN2 ที่เรียนรู้สร้างภาพม้า)
โดยผลการเปรียบเทียบในเชิงปริมาณพบว่า
โมเดลที่ประยุกต์มาจากโมเดล FFHQ
แสดงให้เห็นว่า
โมเดลสามารถดัดแปลงส่วนตาและจมูกของคน มาเป็นตาและจมูกของฮีโร่ได้อย่างถูกต้อง
แต่ส่วนปากจะถูกลบ และโมเดลอื่นๆ สามารถสร้างภาพได้เพียงครึ่งส่วนแต่ยังมีความสอดคล้องกับลักษณะตัวละคร
โดยรูปภาพที่โมเดลสร้างออกมาจากทั้ง 3
โมเดล
มีสีที่ค่อนข้างเข้มและสด ซึ่งมีลักษณะเหมือนกับรูปภาพของฮีโร่เกมส์ DOTA2 อีกด้วย ด้านผลลัพธ์เมตริก Frechet Inception Distance (FID) ภาพที่สร้างขึ้นที่มีคะแนน FID ตํ่ามีความใกล้เคียงในฐานะภาพสไตล์ DOTA2 ดั้งเดิม
ในเชิงคุณภาพพบว่ากลุ่มตัวอย่างชื่นชอบ โมเดล1 มากที่สุด ตามด้วยโมเดล2 และ โมเดล3 ตามลำดับ และปัจจัยหลักที่ตัดสินใจเลือกมาจากความมีกลิ่นไอของ DOTA2 เป็นสำคัญ
จึงสรุปได้ว่างานวิจัยนี้สามารถเป็นแนวทางเพื่อสร้างภาพตัวละครใหม่จากชุดตัวละครฮีโร่เกมส์ DOTA2 เดิม มีโอกาสไปพัฒนาสร้างรายได้ให้กับบริษัทผู้พัฒนาเกม ความพึงพอใจของผู้เล่น และองค์ความรู้ในการพัฒนาวงการเกมต่อไปโดยใช้เทคนิค GAN ได้
ต้นกระเจียวหิน (Curcuma lithophila Škorničk. & Soonthornk.) เป็นพืชวงศ์ขิงเฉพาะถิ่นของประเทศไทยซึ่งพบในจังหวัดกาญจนบุรีเท่านั้น
พืชชนิดนี้มีศักยภาพสูงต่อการนำมาใช้เป็นไม้ตัดดอกและไม้ประดับเศรษฐกิจชนิดใหม่เนื่องจากมีก้านชูช่อดอกอที่ยาวควบคู่กับช่อดอกที่มีสีสันสวยงาม
เหตุนี้จึงทำให้ต้นกระเจียวหินถูกเก็บจากแหล่งที่อยู่อาศัยตามธรรมชาติเพื่อนำมาค้าขาย
ประกอบกับพื้นที่กระจายพันธุ์บางส่วนของพืชชนิดนี้กำลังถูกรบกวนจากกิจกรรมของมนุษย์ซึ่งส่งผลให้ต้นกระเจียวหินเป็นชนิดพันธุ์ที่กำลังถูกคุกคามและอาจสูญพันธุ์ได้ในอนาคต
ดังนั้นงานวิจัยนี้จึงศึกษาวิธีการขยายพันธุ์โดยใช้เทคนิคการเพาะเลี้ยงเนื้อเยื่อพืชเพื่อเป็นการอนุรักษ์พันธุ์พืชชนิดนี้  เมล็ดของต้นกระเจียวหินถูกนำมาผ่านกระบวนการฟอกฆ่าเชื้อผิวก่อนนำไปเพาะบนอาหารสังเคราะห์สูตร Muashige และ Skoog (MS)
เมื่อเลี้ยงเนื้อเยื่อจนได้ยอดอ่อนในหลอดทดลองที่มีความสูง 6 – 7 เซนติเมตร
จึงนำยอดปลอดเชื้อดังกล่าวมาตัดให้เหลือส่วนโคนลำต้นสูง 1.5 เซนติเมตร
ก่อนนำไปเลี้ยงบนอาหารสังเคราะห์สูตร MS ที่มีเบนซิลอะดีนิน (N6-benzyladenine: BA) หรือเมตาโทโพลิน (meta-Topolin) เข้มข้น 0 – 20 ไมโครโมลาร์ นาน 8 สัปดาห์
แล้วย้ายไปเลี้ยงบนอาหารสังเคราะห์สูตร MS ต่ออีก 4 สัปดาห์
ผลการทดลองพบว่าอาหารสังเคราะห์สูตร MS ที่มี BA เข้มข้น 10 ไมโครโมลาร์
สามารถชักนำให้ได้จำนวนยอดใหม่สูงสุด (6.90 ยอด/ชิ้นพืช)
ต้นพืชที่เจริญจากอาหารสูตรนี้มีอัตราการรอดชีวิต 100%
หลังจากนำออกปลูกนอกหลอดทดลองนาน 4 สัปดาห์
ผลที่ได้จากการศึกษานี้นอกจากจะสามารถนำไปใช้อนุรักษ์พืชถิ่นเดียวชนิดนี้แล้ว
ยังสามารถนำไปประยุกต์ใช้เพื่อการเพาะปลูกเชิงเศรษฐกิจซึ่งจะช่วยลดการนำพืชชนิดนี้ออกมาจากป่า
หรือนำไปใช้ปรับปรุงพันธุ์ต้นกระเจียวหิน
อันจะเป็นการเพิ่มมูลค่าและส่งเสริมต้นระเจียวหินต่อการเป็นไม้ประดับเศรษฐกิจชนิดใหม่ของประเทศไทยต่อไป
การศึกษาความถี่ของแอลลีลจากลำดับซ้ำต่อเนื่องแบบสั้นบนออโทโซม (Autosomal Short Tandem Repeat
กาแฟเป็นเครื่องดื่มที่ได้รับความนิยมอย่างมากในหลายประเทศทั่วโลก
เมื่อความต้องการบริโภคกาแฟเพิ่มสูงขึ้น
ผลกระทบทางสิ่งแวดล้อมของการผลิตและบริโภคเครื่องดื่มประเภทกาแฟก็สูงขึ้นตาม
นอกจากปัญหาขยะพลาสติกที่เกิดขึ้นหลังจากการบริโภคแล้ว
วัฏจักรชีวิตของเครื่องดื่มประเภทกาแฟยังก่อให้เกิดก๊าซเรือนกระจกที่ส่งผลให้เกิดภาวะโลกร้อนอีกด้วย
เพื่อให้ข้อเสนอแนะเกี่ยวกับการลดปริมาณการปล่อยก๊าซเรือนกระจกของการผลิตและบริโภคเครื่องดื่มประเภทกาแฟ
งานวิจัยนี้มีวัตถุประสงค์เพื่อประเมินและเปรียบเทียบรอยเท้าคาร์บอน(Carbon footprint) ของเครื่องดื่มประเภทกาแฟ ได้แก่ มอคค่า คาปูชิโน่ ลาเต้ และเอสเปรสโซ่
โดยพิจารณาตั้งแต่การได้มาซึ่งเมล็ดกาแฟ การบรรจุภัณฑ์ การทำเครื่องดื่ม การขนส่ง ตลอดจนการกำจัดบรรจุภัณฑ์หลังการบริโภค
"ผลการศึกษาพบว่ารอยเท้าคาร์บอนของกาแฟมอคค่า คาปูชิโน่ ลาเต้ และเอสเพรสโซ่ มีค่าประมาณ 625, 506, 541 และ 160 g ตามลำดับ"
โดยวัตถุดิบที่มีการปล่อยก๊าซเรือนกระจกสูงที่สุดคือนมวัว รองลงมาคือช็อกโกแลต
ส่งผลให้กาแฟเมนูมอคค่าที่มีการใส่วัตถุดิบทั้ง 2 ชนิดนี้มีค่าการปล่อยก๊าซเรือนกระจกสูงที่สุด
ไม่เพียงแต่ผลการศึกษานี้จะสามารถใช้เป็นแนวทางในการลดการปล่อยก๊าซเรือนกระจกจากการผลิตและการบริโภคเครื่องดื่มกาแฟเท่านั้น
แต่วิธีประเมินรอยเท้าคาร์บอนในการศึกษานี้ยังสามารถนำไปใช้เป็นแนวทางในการประเมินรอยเท้าคาร์บอนของเครื่องดื่มประเภทอื่น ๆ ได้อีกด้วย
วิธีการจับ-จับใหม่ ใช้ในการประมาณขนาดประชากรที่ยากต่อการสำรวจพบ
ซึ่งปัจจุบันมีการนำไปใช้อย่างแพร่หลายในงานด้านต่างๆ  รวมถึงด้านระบาดวิทยา
เนื่องจากผู้ติดเชื้อโควิด-19 ส่วนใหญ่มักจะไม่แสดงอาการ
ทำให้มีผู้ติดเชื้อซ่อนเร้นอยู่เป็นจำนวนมาก
งานวิจัยนี้ประยุกต์ใช้วิธีจับ-จับใหม่เพื่อประมาณจำนวนประชากรผู้ติดเชื้อในกรุงเทพมหานครในเดือนพฤศจิกายน พ.ศ. 2564 ถึง มกราคม พ.ศ. 2565
โดยใช้ตัวประมาณชาวซึ่งเป็นตัวประมาณขอบเขตล่าง และตัวประมาณขอบเขตบนภายใต้การแจกแจงเรขาคณิต
"เมื่อพิจารณาตัวประมาณขอบเขตล่างพบว่าในเดือนพฤศจิกายน ธันวาคม และมกราคม มีผู้ติดเชื้อจำนวน 46,134, 35,427 และ 58,083 ราย ตามลำดับ"
"คิดเป็น 2.0249, 2.0089 และ 2.0711 เท่าของจำนวนผู้ติดเชื้อที่มีการรายงานโดยกรมควบคุมโรค"
"สำหรับตัวประมาณขอบเขตบนพบว่าในเดือนพฤศจิกายน ธันวาคม และมกราคม มีจำนวนผู้ติดเชื้อจำนวน 99,258, 76,443 และ 125,377 ราย ตามลำดับ คิดเป็น 4.3567, 4.3347, 4.4707 เท่าของจำนวนผู้ติดเชื้อที่มีการรายงานโดยกรมควบคุมโรค"
งานวิจัยนี้เสนอการแจกแจงใหม่คือการแจกแจงปัวซงพาราลอจิสติก
"มีการเสนอสมบัติเบื้องต้นของการแจกแจงปัวซงพาราลอจิสติกบางสมบัติ ได้แก่ ความหนาแน่นของตัวสถิติอันดับที่ k, ฟังก์ชันควอนไทล์ และมูลค่าเสี่ยงภัย"
ใช้การประมาณค่าพารามิเตอร์ด้วยวิธีภาวะน่าจะเป็นสูงสุด
จากการจำลองแสดงว่าการประมาณค่าพารามิเตอร์ของการแจกแจงปัวซงพาราลอจิสติกด้วยวิธีภาวะน่าจะเป็นสูงสุดมีความไม่เอนเอียงเชิงเส้นกำกับและคงเส้นคงวา
และมีการเปรียบเทียบประสิทธิภาพกับตัวแบบการแจกแจงอื่น ๆ ที่เกี่ยวข้องโดยการประยุกต์กับชุดข้อมูลจริงจำนวน 3 ชุด
"ในงานวิจัยนี้ไมโครแคปซูลของพอลิแลคติก แอซิด (PLA) ซึ่งเป็นพอลิเมอร์ที่สามารถย่อยสลายได้เองตามธรรมชาติถูกนำมาใช้ในการห่อหุ้มน้ำมันหอมระเหยจากพืชสมุนไพร 5 ชนิด ที่อยู่ในกลุ่มพืชพื้นบ้านของไทย ได้แก่ ตะไคร้ (Cymbopogon winterianus), มะกรูด (Citrus hystrix), ขมิ้นชัน (Curcuma longa), ข่า (Alipinia galangal L.) และ ใบแมงลัก (Ocimum americanum)"
โดยใช้เทคนิค emulsification-solvent evaporation ในการเตรียมพอลิเมอร์ไมโครแคปซูล
หลังจากวิเคราะห์ขนาดอนุภาคของ PLA ไมโครแคปซูลที่ห่อหุ้มน้ำมันหอมระเหยและความสามารถในการกักเก็บน้ำมันหอมระเหย
จึงนำไปทดสอบประสิทธิภาพในการไล่ยุงลายบ้าน (Aedes aegypti)
"โดยใช้ชุดทดสอบ Excito-Repellency เทียบกับผลิตภัณฑ์ไล่ยุงที่มีขายในเชิงพาณิชย์ N,N-diethyl-m-toluamide (DEET)"
พบว่า
ในช่วงต้นประสิทธิภาพในการไล่ยุงบ้านของน้ำมันหอมระเหยถูกห่อหุ้มในไมโครแคปซูลต่ำกว่า DEET
อย่างไรก็ตามมีแนวโน้มเพิ่มขึ้นเรื่อยๆ จนมีประสิทธิภาพในการไล่ยุงใกล้เคียงหรือสูงกว่า DEET
เมื่อเวลาผ่านไป 60 นาที
ตรงกันข้ามกับน้ำมันหอมระเหยที่ยังไม่ได้ถูกห่อหุ้มทั้ง 5 ชนิด แสดงประสิทธิภาพในการไล่ยุงลายบ้านได้ดีใกล้เคียงกับ DEET ในช่วงต้น
แต่มีแนวโน้มลดลงอย่างรวดเร็วหลังเวลาผ่านไป 20 นาที
ในขณะที่ DEET ประสิทธิภาพในการไล่ยุงลดลงเพียงเล็กน้อยเท่านั้น
สรุปได้ว่า
การทำ PLA
ไมโครแคปซูลห่อหุ้มน้ำมันหอมระเหยนี้สามารถเพิ่มเสถียรภาพและควบคุมการปลดปล่อยของน้ำมันหอมระเหยภายใต้สภาวะในการใช้งานต่างๆได้
บทความนี้เป็นการศึกษาและนำเสนอแนวทางการพัฒนาแพลตฟอร์มบอลลูนระดับสูง (High-altitude balloon platform)
เพื่อการศึกษาทดลองวิจัยทางด้านวิทยาศาสตร์ เทคโนโลยีรวมทั้งทางด้านวิศวกรรมศาสตร์ที่มีความจำเป็นต้องทำการทดลองในชั้นบรรยากาศที่สูงขึ้นไประดับสตราโทสเฟียร์หรือสภาพการจำลองระยะทางที่สูงใกล้เคียงอวกาศ
ทั้งการทดลองหรือตรวจวัดปริมาณทางกายภาพต่าง ๆ ในด้านฟิสิกส์บนชั้นบรรยากาศระดับที่สูง
ซึ่งรวมถึงงานทางด้านตรวจวัดสำหรับอุตุนิยมวิทยา
โดยโครงสร้างของแพลตฟอร์มที่สำคัญจะประกอบด้วย 2 ส่วนหลัก คือ 1) การคำนวณที่เกี่ยวข้องกับบอลลูนสำหรับวางแผนภารกิจ เพื่อการแบกรับเพย์โหลดสำหรับการทดลองขึ้นไปทำการทำทดสอบ ทั้งเรื่องของแรกยกตัว (lifting force) ระยะเวลาที่ใช้ในการลอยตัวสำหรับปฏิบัติภารกิจ ความเร็วในการลอยขึ้น (Ascent rate) เป็นต้น รวมไปถึงการออกแบบร่มชูชีพสำหรับการนำเพย์โหลดทั้งหมดกลับลงสู่พื้นโลกหลังเสร็จสิ้นภารกิจ
ในกรณีที่ไม่ได้ปล่อยทิ้ง
2) ระบบติดตามตำแหน่งพิกัดของบอลลูนและระบบการสื่อสาร ที่ทำหน้าที่ส่งค่าพิกัดเพื่อการติดตามและข้อมูลตรวจวัดที่จำเป็นอื่น ๆ
ทั้งนี้เพื่อติดตามตำแหน่งการเดินทางของบอลลูนในขณะปฏิบัติภารกิจ รวมไปถึงการเคลื่อนที่ขึ้นในแนวดึ่งและการเคลื่อนตัวของระยะกระจัดตามแนวราบอันเกิดจากทิศทางและกระแสลม
ทั้งนี้เพื่อภารกิจการตามเก็บกู้
โดยองค์ความรู้ที่สำคัญและเกี่ยวข้องกับการกำหนดภารกิจและทดสอบด้วยแพลตฟอร์มบอลลูนระดับสูง
จะได้ถูกอธิบายในบทความนี้พร้อมทั้งการดำเนินการทดลองบางส่วนจากผู้ศึกษากับการใช้แพลตฟอร์มบอลลูนระดับสูง
เพื่อการทดสอบต้นแบบจำลองทางวิศวกรรมของดาวเทียมคิวบ์แซทขนาด 1U (KMITL-CubeSat)
ให้ได้เห็นภาพของการนำไปประยุกต์ใช้งานกับการทดลองและทดสอบอื่นๆ ในงานและภารกิจทางด้านวิทยาศาสตร์ เทคโนโลยีและวิศวกรรมศาสตร์ในด้านอื่น ๆ ต่อไป
ในบทความนี้จะกล่าวถึงระเบียบวีธีการทำซ้ำ 2 วิธี ในการแก้สมการไม่เชิงเส้น ที่ได้พัฒนาแนวคิดของ Gobabay-Javidi วิธีของ Obama-Chebichev และอนุกรมเทย์เลอร์ สำหรับการวิเคราะห์ลำดับลู่เข้าของระเบียบวิธีการทำซ้ำใหม่ 3 ขั้นตอน
และนำเสนอตัวอย่างเชิงตัวเลข
เพื่อแสดงว่าระเบียบวิธีที่เรานำเสนอมีประสิทธิภาพที่ดีกว่า
เมื่อนำไปเปรียบเทียบกับระเบียบวิธีการทำซ้ำอื่นๆ ในประเภทเดียวกัน
งานวิจัยนี้มีวัตถุประสงค์เพื่อเปรียบเทียบประสิทธิภาพของแผนภูมิควบคุมในการตรวจจับขนาดการเปลี่ยนแปลงของพารามิเตอร์บ่งรูปร่าง ( shape parameter ) ของกระบวนการที่ข้อมูลมีการแจกแจงแบบแกมมา ได้แก่ แผนภูมิควบคุมค่าเฉลี่ยเคลื่อนที่ถ่วงน้ำหนักแบบเลขชี้กำลังสามชั้น (TEWMA)  แผนภูมิควบคุมค่าเฉลี่ยเคลื่อนที่ถ่วงน้ำหนักเหมือนกันซ้ำสองครั้ง (DHWMA) และ แผนภูมิควบคุมค่าเฉลี่ยเคลื่อนที่ถ่วงน้ำหนักแบบปรับปรุงซ้ำสองครั้ง Double –Modified EWMA (DMEWMA)
"ดำเนินการโดยการจำลองข้อมูลด้วยวิธีมอลติคาร์โลที่ทำซ้ำ 20,000 รอบ"
"กำหนดให้ข้อมูลมีการแจกแจงแบบแกมมา โดยพารามิเตอร์บ่งรูปร่าง และพารามิเตอร์บ่งขนาด เท่ากับ 1 ,2 และ 8"
"และกำหนดค่าพารามิเตอร์ปรับเรียบ () ของแผนภูมิควบคุมทั้ง 3 ชนิด เท่ากับ 0.03 ,0.05 ,0.07 ,0.1 ,0.3 ,0.5 และขนาดการเปลี่ยนแปลงกระบวนการ() เท่ากับ 0.01 ถึง 0.5"
เกณฑ์ที่ใช้วัดประสิทธิภาพของแผนภูมิควบคุม จะพิจารณาจากค่าความยาวรันเฉลี่ย(Average run length: ARL)
ซึ่งแผนภูมิควบคุมที่มีประสิทธิภาพมากที่สุดจะให้ค่าความยาวรันเฉลี่ยเมื่อกระบวนการออกนอกการควบคุม น้อยที่สุด
ผลการวิจัยพบว่า แผนควบคุมทั้ง 3 แผนภูมิมีประสิทธิภาพในการตรวจจับการเปลี่ยนแปลงของพารามิเตอร์ของกระบวนการที่ข้อมูลมีการแจกแจงแบบแกมมา ใกล้เคียงกัน
โรคหลอดเลือดสมองเป็นปัญหาสำคัญที่เกิดขึ้นทั่วโลก
โดยปัจจุบันมีผู้ป่วยโรคหลอดเลือดสมองเกิดใหม่ราว 15 ล้านรายต่อปี
จากการศึกษาพบว่า 90% ของการเกิดโรคหลอดเลือดสมอง เป็นผลมาจากปัจจัยเสี่ยงที่สามารถปรับเปลี่ยนหรือควบคุมพฤติกรรมได้
ในขณะที่มลพิษทางอากาศเป็นอีกหนึ่งปัจจัยสำคัญที่ทำให้เกิดภาวะโรคหลอดเลือดสมอง
ยิ่งมีการสัมผัสมลพิษทางอากาศเป็นระยะเวลานานยิ่งเพิ่มความเสี่ยงต่อการเกิดโรคหลอดเลือดสมอง
จากปัญหาที่กล่าวในข้างต้น ผู้วิจัยเล็งเห็นความสำคัญของสังเคราะห์งานวิจัยเพื่อหาดัชนีมาตรฐานวัดความสัมพันธ์ระหว่างการสัมผัสมลพิษทางอากาศและการเกิดโรคหลอดเลือดสมอง
นำมาสู่การศึกษางานวิจัยที่เกี่ยวข้องกับโรคหลอดเลือดสมองที่เกิดจากการสัมผัสกับมลพิษทางอากาศ
มาสังเคราะห์เพื่อให้เกิดความน่าเชื่อถือ
และดึงข้อสรุปสำคัญจากงานวิจัยมาวิเคราะห์โดยวิธีการวิเคราะห์อภิมาน (Meta-Analysis) ซึ่งเป็นวิธีการสังเคราะห์งานวิจัยเชิงปริมาณที่ใช้วิธีการทางสถิติมาสังเคราะห์งานวิจัยหลายๆ เรื่องที่ศึกษาปัญหางานวิจัยเดียวกัน
เพื่อนำผลวิจัยแต่ละเรื่องมาบูรณาการเพื่อให้เกิดความรู้เกี่ยวกับการเกิดโรคหลอดเลือดสมองที่มาจากปัญหาการสัมผัสมลพิษทางอากาศ
ผลการวิจัยพบว่าค่าประมาณผลรวมของการวิจัย (Pooled Odds Ratio) ของความสัมพันธ์ระหว่างการสัมผัสมลพิษทางอากาศและโรคหลอดเลือดสมอง เท่ากับ 1.034 ค่าความเชื่อมั่น 95% ของค่าประมาณผลรวมของการวิจัยอยู่ระหว่าง 1.001 ถึง 1.068
สรุปได้ว่ามีความสัมพันธ์ระหว่างการเกิดโรคหลอดเลือดสมองกับการสัมผัสมลพิษทางอากาศ
โดยผู้ที่สัมผัสมลพิษทางอากาศมีโอกาสในการเกิดโรคหลอดเลือดในสมองมากกว่าคนที่ไม่ได้สัมผัสมลพิษทางอากาศเท่ากับ 1.034 เท่า
กระบวนการชุบเคลือบโครเมียมด้วยไฟฟ้าแบบฮาร์ดโครมมักจะเกิดปัญหาเหล็ก (III) ไอออนและโครเมียม (III) ไอออนปนเปื้อน
สารละลายสำหรับชุบกำหนดให้มีไอออนที่รบกวนรวมกันไม่เกิน 15 กรัมต่อลิตร
งานวิจัยนี้ได้จำลองกระบวนการชุบเคลือบให้มีสภาวะใกล้เคียงกับสถานประกอบการ
ศึกษาปริมาณไอออนของเหล็กที่หลุดออกกับปริมาณตะกอนที่เกิดขึ้นในสารละลายหลังกระบวนการชุบเคลือบ
ในการทดลองใช้ขั้วแอโนดเป็นแท่งโลหะตะกั่วผสมดีบุก
ขั้วแคโทดเป็นวัสดุชุบเหล็กอ่อนขนาด 1 ตารางนิ้ว ค่ากระแส 3.0 แอมแปร์ อุณหภูมิ 50 องศาเซลเซียส ได้ความหนาของผิวชุบ 10 ± 3 ไมโครเมตร
จากการติดตามกระบวนการชุบเคลือบตั้งแต่ 1 - 20 ครั้ง
พบว่าปริมาณเหล็กไอออนและตะกอนมีปริมาณเพิ่มขึ้นสัมพันธ์กับจำนวนครั้งของการชุบเคลือบที่เพิ่มขึ้น ศึกษาวิธีการลดปริมาณสารรบกวนนี้
การแก้ไขเบื้องต้นได้ทำการแยกชุดสารละลายในขั้นตอนการทำความสะอาดผิววัสดุกับขั้นตอนการชุบเคลือบ
ส่วนการลดปริมาณโครเมียม (III) ไอออนทำโดยใช้สารละลายเปอร์ซัลเฟตไอออนร่วมกับการเพิ่มอุณหภูมิเพื่อออกซิไดซ์โครเมียม (III) ไอออน การเปลี่ยนของโครเมียม (III) ไอออนเป็นไดโครเมทจากสีเขียวเป็นสีส้ม
และเปอร์ซัลเฟตที่เหลืออยู่จะสลายตัวเป็นไฮโดรเจนซัลเฟต
ซึ่งไม่รบกวนกระบวนการชุบเพราะในสารละลายชุบมีไฮโดรเจนซัลเฟตอยู่แล้ว
บทคัดย่อ การอนุรักษ์ศิลปวัตถุของไทยในยุคโลกาภิวัตน์
ปัจจุบันได้มีการใช้กระบวนการวิทยาศาสตร์ วิทยาการสมัยใหม่ เพื่อการบูรณะและอนุรักษ์อย่างยั่งยืน
ดังนั้น แนวทางการในการบูรณะศิลปวัตถุที่ประดับตกแต่งด้วยกระจกเกรียบ จึงมุ่งเน้นการศึกษาสุนทรียศาสตร์และเชิงช่าง
โดยบูรณาการกระบวนการทางวิทยาศาสตร์เพิ่มขึ้นอีกมิติ
เพื่อเชื่อมโยงความสัมพันธ์ จากหลักฐานร่องรอยศิลปกรรมที่มีอยู่
แนวทางการบูรณะจึงใช้การศึกษาด้วยกระบวนการทางวิทยาศาสตร์
"เพื่อเชื่อมโยงความสัมพันธ์ จากหลักฐานร่องรอยกระจกเกรียบที่สร้างขึ้นในอดีต ด้วยเทคนิคการเรืองรังสีเอกซ์ระบบกระจายพลังงาน (Energy Dispersive X- Ray Fluorescence Spectrometer, EDXRF) ที่สามารถตรวจวิเคราะห์เชิงคุณภาพได้ในเวลาอันรวดเร็วและตรวจได้คราวละหลาย ๆ ธาตุพร้อมกัน"
โดยไม่ทำลายหรือทำให้วัตถุสูญเสียสภาพเดิม ใช้ในการตรวจสอบองค์ประกอบธาตุของพื้นผิว
จากการส่งตัวอย่างกระจกเกรียบโบราณ  จากฐานพระศรีศากยมุนี ในพระวิหารหลวง  วัดสุทัศนเทพวรารามราชวรมหาวิหาร
ในการตรวจสอบธาตุองค์ประกอบ
พบว่า
เนื้อแก้วของกระจกเกรียบจะมีองค์ประกอบของตะกั่วเป็นหลัก ร้อยละ 60 – 70
โดยน้ำหนัก สอดคล้องกับสูตรการผสมยาสี ของสายสกุลเต๋จ๊ะยา (Tajaya) ที่มีตะกั่วเป็นส่วนประกอบหลัก
เมื่อนำไปทดสอบความแข็งตามระบบของโมห์ (Mohr’s scale of hardness) เท่ากับ 2 - 5  และมีความเปราะสูง
การฟื้นฟูวัสดุศาสตร์ในครั้งนี้ กระจกเกรียบที่ประดิษฐ์ขึ้นตามสูตรอย่างโบราณที่ได้สืบทอดมาของตระกูลเต๋จ๊ะยา
โดยการใช้ประยุกต์ใช้วิธีทางวิทยาศาสตร์ รวมกับองค์ความรู้ทางประวัติศาสตร์เชิงช่าง
ทำให้สามารถซ่อมแซมบูรณะงานศิลปกรรมไทย เช่น กรณีศึกษากรอบภาพโบราณได้อย่างกลมกลืน  และคงคุณค่าทางจิตใจ ด้านวัสดุศาสตร์โดยใช้กระจกเกรียบในการบูรณะที่มีความใกล้เคียง ตรงกับของเดิมมากที่สุด
งานวิจัยนี้มีวัตถุประสงค์เพื่อศึกษาอายุการเก็บของคุ๊กกี้ข้าวกล้องหอมนิล ภายใต้สภาวะเร่งอุณหภูมิและควบคุมความชื้นสัมพัทธ์ 75%
โดยใช้สมการคิวเทน (Q10) และปฏิกิริยาจลนศาสตร์ (kinetic reaction)
และทำการสุ่มตัวอย่างทุกสัปดาห์นาน 7 สัปดาห์
พบว่ามีการเปลี่ยนแปลงคุณภาพทางกายภาพเคมีของคุ๊กกี้เพิ่มขึ้นอย่างมีนัยสำคัญทางสถิติ (p<0.05)
เมื่อระยะเวลาการเก็บรักษานานขึ้น ได้แก่ ค่าความแข็ง (1.4-1.9 kg) ค่าความหืน (TBARs) (2.0-7.5 mg malonaldehyde/kg) ค่าน้ำอิสระ (0.63-0.65) และความชื้น (7.1-8.8%)
ยกเว้นค่าสี L* a* b* มีค่าลดลง
โดยเฉพาะการเก็บรักษาที่อุณหภูมิ 50°C พบว่ามีการเปลี่ยนแปลงมากกว่าที่ 40°C และ 30°C
สอดคล้องกับการลดลงของคะแนนความชอบด้านประสาทสัมผัส
ขณะที่จำนวนจุลินทรีย์ทั้งหมด (1x104 cfu/g) โคลิฟอร์ม (<3 MPN/g) และอีโคไล (<3 MPN/g) มีความปลอดภัยสำหรับการบริโภคตลอดอายุการเก็บนาน 7 สัปดาห์
การศึกษานี้ใช้ดัชนีการเสื่อมเสียคุณภาพการหืนของคะแนนการยอมรับด้านประสาทสัมผัสและค่า TBARs
เพื่อใช้คำนวณอายุการเก็บคุ๊กกี้ข้าวกล้องหอมนิล
พบว่าที่อุณหภูมิ 25°C
เมื่อใช้สมการ Q10 ที่สภาวะเร่งอุณหภูมิ 30°C และ 40°C จะมีอายุการเก็บ 60 วัน
ขณะที่สภาวะเร่งอุณหภูมิ 40°C และ 50°C จะมีอายุการเก็บ 38 วัน
และการใช้ปฏิกิริยาจลนศาสตร์จะมีอายุการเก็บ 22 วัน
วัตถุประสงค์หลักของงานวิจัยนี้คือการหาตัวแปรที่ส่งผลต่อการเปลี่ยนแปลงพารามิเตอร์บ่งรูปร่าง (Shape parameter)
โดยพิจารณาจากค่าสัมประสิทธิ์สหสัมพันธ์ (Correlation coefficient)
พร้อมทั้งสร้างแบบจำลองพารามิเตอร์บ่งรูปร่างภายใต้การแจกแจงค่าสุดขีดนัยทั่วไป (Generalized Extreme Value: GEV)
เพื่อนำผลการศึกษามาคาดการณ์พื้นที่เสี่ยงต่อการเกิดอุทกภัยน้ำท่วมด้วยแผนที่ระดับการเกิดซ้ำ (Return level)
ทั้งนี้ผู้วิจัยได้รวบรวมข้อมูลดาวเทียม ข้อมูลอุตุนิยมวิทยา และข้อมูลอุทกวิทยา ของลุ่มน้ำชี ทั้งหมด 11 ปีย้อนหลัง (พ.ศ. 2553 ถึง พ.ศ. 2564) จากกรมอุตุนิยมวิทยาและสถานีเกษตรจำนวน 92 สถานี
ในการศึกษานี้เราทำการประมาณค่าพารามิเตอร์บ่งรูปร่างด้วยแบบจำลองกระบวนการคงที่ (Stationary process) ด้วยวิธีภาวะน่าจะเป็นสูงสุด (Maximum likelihood estimation: MLE) และแบบจำลองกระบวนการไม่คงที่ (Non-stationary process) ด้วยวิธีโครงข่ายประสาทเทียม (Artificial neural network: ANN)  ภายใต้การแจกแจง GEV
และทำการเปรียบเทียบประสิทธิภาพของแบบจำลอง ทั้ง 2 รูปแบบด้วยค่าสัมประสิทธิ์ Nash-Sutcliffe (Nash-Sutcliffe Efficiency: NSE)
จากการศึกษาพบว่า แบบจำลองกระบวนการไม่คงที่มีความเหมาะสมกับข้อมูลปริมาณน้ำฝนสูงสุดรายเดือน ทั้งหมด 59 สถานี แบ่งเป็น แบบจำลอง ANN-7 จำนวน 17 สถานี แบบจำลอง ANN-10 จำนวน 27 สถานี และแบบจำลอง ANN-3 จำนวน 15 สถานี
อย่างไรก็ตามพบว่า แบบจำลองกรณีกระบวนการคงที่มีความเหมาะสมกับข้อมูลปริมาณน้ำฝนสูงสุดรายเดือน ทั้งหมด 33 สถานี
และจากการพิจารณาภาพรวมของค่า NSE เฉลี่ยของแต่ละแบบจำลองพบว่ามีค่า NSE สูงกว่า 0.75
ทำให้สรุปได้ว่าแบบจำลองที่เกิดได้ในแต่ละสถานีทั้ง 92
สถานีนั้นมีความเหมาะสมกับข้อมูลปริมาณน้ำฝนสูงสุดรายเดือนและมีความแม่นยำในการคาดคะเน
ทั้งนี้ในตอนท้ายของงานผู้วิจัยได้นำระดับการเกิดปริมาณน้ำฝนสูงสุดรายเดือนซ้ำในรอบปีการเกิดซ้ำ (Return period) ต่าง ๆ นำเสนอผ่านภาพแผนที่ 2 มิติ
การสำรวจเหี้ยในมหาวิทยาลัยสงขลานครินทร์ วิทยาเขตปัตตานี จังหวัดปัตตานี ระหว่างเดือนกันยายน พ.ศ. 2562 – เดือนสิงหาคม พ.ศ. 2563
ด้วยการนับจำนวนการปรากฏและบันทึกพฤติกรรมบางประการของเหี้ยที่ปรากฏ ในพื้นที่สำรวจ 5 จุดสำรวจ เดือนละ 1 ครั้ง ในช่วงเวลา 07.00-17.00 น.
ผลการศึกษาพบว่า การปรากฏของเหี้ยที่อาศัยอยู่ในมหาวิทยาลัยสงขลานครินทร์ วิทยาเขตปัตตานี เฉลี่ย 34.00±8.14 ตัว/เดือน พบมากที่สุดในจุดสำรวจ A เฉลี่ย 10.75±4.66 ตัว/เดือน
เดือนมกราคมพบการปรากฏของเหี้ยมากที่สุด 51 ตัว
โดยพบการปรากฏของเหี้ยมากที่สุดในคลองและคูระบายน้ำ (95.82%) และบริเวณที่พบการปรากฏของเหี้ยมากที่สุดคือ คลองบริเวณจุดสำรวจ A (หอพักนักศึกษา 1-10 19.41%)
เหี้ยระยะวัยอ่อนเริ่มฟักออกจากไข่ในเดือนกันยายน
โดยพบเหี้ยระยะวัยอ่อนมากตั้งแต่เดือนธันวาคม-มีนาคม หาอาหารตลอดทั้งวันโดยในช่วงเวลา 07.00-10.00 น. เป็นเวลาที่พบเหี้ยหาอาหารมากที่สุด
ข้อมูลสำรวจในครั้งนี้จะมีประโยชน์สำหรับผู้บริหารเพื่อใช้เป็นข้อมูลประกอบการตัดสินใจในการพัฒนาและปรับปรุงโครงสร้างต่างๆ ภายในวิทยาเขตปัตตานี ในอนาคต
จากผลสำรวจในปี 2563 พบว่า เด็กไทย Generation Z มีการใช้งานสื่อโซเชียลมีเดียประเภท Youtube มากเป็นอันดับหนึ่ง
ซึ่งปัญหาที่ตามมาคือวิดีโอสำหรับเด็กจำนวนหนึ่งบนแพลตฟอร์ม Youtube นั้นถูกสอดแทรกไว้ด้วยเนื้อหาที่ไม่เหมาะสมกับเด็ก
ทำให้เด็กที่ดูเกิดอาการตื่นตกใจ หวาดกลัว
หรือเกิดพฤติกรรมเลียนแบบที่ไม่พึงประสงค์ได้
อย่างไรก็ตาม การที่ผู้ปกครองจะมาตรวจสอบภาพทุกภาพในวิดีโอเพื่อหาสิ่งผิดปกติซึ่งอาจมีสอดแทรกอยู่เพียงเล็กน้อยในวิดีโอหนึ่ง ๆ นั้นเป็นเรื่องที่กินเวลามาก
และแทบจะเป็นไปไม่ได้สำหรับจำนวนวิดีโอที่มีอยู่มากมายมหาศาลบน Youtube
ด้วยเหตุนี้ผู้วิจัยจึงมีแนวคิดจะนำเทคนิคการวิเคราะห์ภาพด้วยการเรียนรู้เชิงลึกมาช่วยในการตรวจจับภาพเนื้อหาที่ไม่เหมาะสมในวิดีโอการ์ตูนสำหรับเด็กโดยอัตโนมัติ
งานวิจัยนี้มีจุดประสงค์เพื่อตรวจหาเฟรมภาพที่ผิดปกติจากวิดีโอการ์ตูนของเด็กโดยใช้เทคนิคการเรียนรู้เชิงลึก
ซึ่งความผิดปกติที่เป็นเป้าหมายของงานนี้ ได้แก่ ภาพที่เป็นฉากเลือด และ ภาพที่มีอาวุธ (ปืนหรือมีด) ปรากฏอยู่ในภาพ
"โดยในส่วนของการตรวจจับฉากเลือดนั้นผู้วิจัยใช้เทคนิคถ่ายโอนความรู้จากโมเดลต้นแบบ  ResNet50, VGG16 และ VGG19"
เพื่อจำแนกภาพแต่ละภาพว่าเป็นหรือไม่เป็นฉากเลือด
ผลการทดลองพบว่าโมเดลต้นแบบ VGG16 ให้ผลลัพธ์ดีที่สุด คือ ความแม่นยำเท่ากับ 0.84 และพื้นที่ใต้กราฟ ROC เท่ากับ 0.92
และในส่วนของการตรวจจับอาวุธผู้วิจัยใช้เทคนิคถ่ายโอนความรู้กับโมเดลต้นแบบสำหรับตรวจจับวัตถุ 2 ตัว ได้แก่ YOLOv3 และ YOLOv4
ผลการทดลองพบว่า YOLOv3 ให้ผลลัพธ์ที่ดีกว่าในการตรวจจับอาวุธมีดและปืนบนภาพการ์ตูน
การวิจัยนี้มีวัตถุประสงค์เพื่อสร้างตัวแบบการจำแนกเสียงเปิดวาล์วของอุปกรณ์ดักไอน้ำและเปรียบเทียบ ประสิทธิภาพของตัวแบบที่ใช้วิธีซัพพอร์ตเวกเตอร์แมทชีน (support vector machine: SVM)  และวิธีหน่วยความจำระยะสั้นแบบยาว (long short-term memory: LSTM)
ทำการบันทึกเสียงการทำงานของอุปกรณ์ดักไอน้ำ
และแยกคุณลักษณะของเสียง
โดยใช้วิธีอัตราค่าตัดศูนย์ (zero crossing rate) สเปกทรอลเซนทรอยด์ (spectral centroid) สเปกทรอลรอลออฟ (spectral rolloff) สัมประสิทธิ์เซปสตรัมบนความถี่แบบเมล (mel-frequency cepstral coefficient) และการแปลงฟูเรียร์ระยะสั้น (short-time fourier transform)
ผลการวิจัยพบว่าตัวแบบ SVM และตัวแบบ LSTM ให้ค่า F1 เท่ากันโดยมีค่าเท่ากับ 66.67%
แต่ตัวแบบ SVM มีค่าความเที่ยงสูงกว่าตัวแบบ LSTM ซึ่งมีค่าเท่ากับ 63.64% และ 52.94% ตามลำดับ
ในขณะที่ตัวแบบ LSTM มีค่าการเรียกคืนสูงกว่าตัวแบบ SVM ซึ่งมีค่าเท่ากับ 90.00% และ 70.00% ตามลำดับ
งานวิจัยนี้มีวัตถุประสงค์เพื่อศึกษาการบำบัดน้ำเสียโรงงานอุตสาหกรรมฟอกย้อมโดยการตกตะกอนด้วยไฟฟ้ากับน้ำเสียสังเคราะห์
"โดยมีสภาวะที่ทำการศึกษา ได้แก่ ค่า pH ที่ 7 และ 10 ความหนาแน่นกระแสไฟฟ้าที่ 0.01, 0.02 และ 0.03 แอมแปร์/ตร.ซม. และระยะเวลาในการทำปฏิกิริยาตั้งแต่ 10 ถึง 60 นาที"
จากผลการทดลองพบว่า เมื่อน้ำเสียที่ค่า pH 10 ความหนาแน่นกระแสไฟฟ้า 0.02 แอมแปร์/ตร.ซม. เวลา 20 นาที มีประสิทธิภาพในการกำจัดสี ความขุ่นและซีโอดีได้ดีกว่าที่ pH 7
"โดยมีค่าเป็น 92.6%, 69.1% และ 89.1% ตามลำดับ"
ในขณะที่ค่า pH 7
"ความหนาแน่นกระแสไฟฟ้า 0.01 แอมแปร์/ตร.ซม. เวลา 40 นาที มีประสิทธิภาพในการกำจัดสี ความขุ่นและซีโอดีเป็น 90.0 %, 10.7 % และ 92.6% ตามลำดับ"
ค่าใช้จ่ายในการบำบัดจากสภาวะที่เหมาะสมของการตกตะกอนด้วยไฟฟ้าที่ pH 10 ท่ากับ 58.0 บาท/ลบ.ม. ในขณะที่ pH 7 เท่ากับ 94.1 บาท
อัตราการเกิดปฏิกิริยาการกำจัดสีของการตกตะกอนด้วยไฟฟ้าที่ pH 7 และ 10 เป็นปฏิกิริยาอันดับสอง
เมื่อเปรียบเทียบประสิทธิภาพการบำบัดน้ำเสียอุตสาหกรรมฟอกย้อมของระบบบำบัดแบบตะกอนเร่ง (Activated Sludge) กับการตกตะกอนด้วยไฟฟ้าพบว่าระบบบำบัดแบบตะกอนเร่งมีประสิทธิภาพดีกว่าในการกำจัดสี ความขุ่นและค่าซีโอดี
แต่หากนำระบบบำบัดแบบตะกอนเร่งมาใช้ร่วมกับการตกตะกอนด้วยไฟฟ้าจะทำให้สามารถกำจัดสีของน้ำเสียได้เพิ่มขึ้น
ซึ่งสามารถใช้เป็นทางเลือกหนึ่งในการเพิ่มประสิทธิภาพของระบบบำบัดน้ำเสียโรงงานอุตสาหกรรมฟอกย้อมได้
ปัจจุบันมีการปลูกพืชร่วมยางพาราเพิ่มขึ้น
แต่การศึกษาเกี่ยวกับสถานะธาตุอาหารในสวนยางพาราที่ปลูกพืชร่วม ยังมีน้อย
จึงได้ทำการเก็บตัวอย่างดิน ใบยางพารา และน้ำยางพาราในแปลงที่ปลูกไผ่ร่วมยางพารา ผักเหลียงร่วมยางพารา สละร่วมยางพารา และยางพาราเชิงเดี่ยวบริเวณใกล้เคียงแปลงปลูกพืชร่วมยางพารามาศึกษาสถานะธาตุอาหาร
เพื่อใช้เป็นแนวทางในการจัดการสวนยางพาราที่ปลูกพืชร่วมให้เหมาะสมสำหรับยางพาราและพืชร่วม
พบว่า ปริมาณธาตุอาหารในดิน ใบยางพารา และน้ำยางพาราของแปลงปลูกยางพาราเชิงเดี่ยวและปลูกพืชร่วมยางพาราทั้งสามชนิดไม่มีความแตกต่างกันทางสถิติ
โดยในดินและใบยางพารามีสถานะธาตุไนโตรเจน โพแทสเซียม และแมกนีเซียมอยู่ในระดับต่ำ
ในขณะที่ฟอสฟอรัสที่เป็นประโยชน์และแคลเซียมที่สกัดได้อยู่ในระดับปานกลางถึงสูงสำหรับดินปลูกยางพารา
อย่างไรก็ตาม
แปลงปลูกพืชร่วมยางพารามีปริมาณฟอสฟอรัสที่เป็นประโยชน์ แคลเซียมและแมกนีเซียมที่สกัดได้มีแนวโน้มสูงกว่าแปลงปลูกยางพาราเชิงเดี่ยว
ซึ่งสอดคล้องกับปริมาณฟอสฟอรัสและแมกนีเซียมในใบยางพารา และแมกนีเซียมในน้ำยางพารา
และยังพบว่าฟอสฟอรัสที่เป็นประโยชน์ในดินมีความสัมพันธ์กับความเข้มข้นของฟอสฟอรัสในใบยางพารา
จากผลการทดลองชี้ให้เห็นว่าการปลูกพืชร่วมยางพาราช่วยเพิ่มฟอสฟอรัสที่เป็นประโยชน์ แคลเซียมและแมกนีเซียมที่สกัดได้ในดิน
แต่เนื่องจากไนโตรเจน โพแทสเซียม แมกนีเซียมในดิน และใบยางพาราในสวนที่ปลูกพืชร่วมยางพารายังมีปริมาณต่ำ
ดังนั้น ควรเพิ่มอัตราปุ๋ยให้แก่ยางพาราและใส่ปุ๋ยตามค่าวิเคราะห์ดินหรือใบยางพารา
โดยเฉพาะ ธาตุไนโตรเจน โพแทสเซียม และแมกนีเซียม
บทคัดย่อ การวิจัยนี้ มีวัตถุประสงค์เพื่อพัฒนาผลิตภัณฑ์ข้าวเกรียบจากแป้งมันเลือดที่ผ่านกรรมวิธีการทำแห้งด้วยวิธีลวกมันก่อนตากแห้ง
นำมาวิเคราะห์ความหนืดของแป้ง
และพัฒนาเป็นผลิตภัณฑ์ข้าวเกรียบ
ทดสอบการยอมรับทางประสาทสัมผัส
วิเคราะห์องค์ประกอบทางเคมี และพลังงานที่ได้รับ
ผลการวิจัยพบว่า แป้งมันเลือด มีความหนืดสูงสุด 91.92 RVU และความหนืดสุดท้าย 113.42 RVU
การพัฒนาเป็นผลิตภัณฑ์ข้าวเกรียบพบว่าสูตรที่ 3 ที่ใช้แป้งมันเลือดทดแทนแป้งมันสำปะหลังร้อยละ 40 ได้คะแนนการยอมรับทางประสาทสัมผัสในด้านลักษณะปรากฏ ความกรอบ สี และความชอบโดยรวมสูงที่สุด
"ผลิตภัณฑ์ข้าวเกรียบจากแป้งมันเลือด 100 กรัม มีปริมาณความชื้น คาร์โบไฮเดรต เถ้า ไขมัน โปรตีน และเส้นใย ร้อยละ 1.73 ± 0.04, 65.37 ± 1.49, 12.42 ± 0.62, 17.87 ± 0.77, 2.61 ± 0.32 และ 1.41 ± 0.47 ตามลำดับ"
มีพลังงานที่ได้รับทั้งหมด 466.39 ± 0.96 กิโลแคลอรี่ คำสำคัญ : ข้าวเกรียบ แป้งมันเลือด แป้งมันสำปะหลัง
งานวิจัยนี้ศึกษาการเตรียมฟองน้ำจากยางธรรมชาติผสมสารยูเรียเกรดเครื่องสำอางนำไปขึ้นรูปเป็นผลิตภัณฑ์ต้นแบบแผ่นรองส้นเท้า
และศึกษาสมบัติในการบำบัดอาการส้นเท้าแตกกับกลุ่มอาสาสมัครจำนวน 35 คน
สำหรับสูตรที่เหมาะสมสภาวะที่สำคัญในการเตรียมฟองน้ำสำหรับแผ่นรองส้นเท้าในงานวิจัยชิ้นนี้ คือ แคลเซียมคาร์บอเนต 30 และยูเรีย 12 phr DPG 1.2 phr
ใช้เวลาในการตีฟองน้ำ 15 นาทีที่อุณหภูมิห้อง ให้ค่าความหนาแน่นและค่าความเค้นที่ใช้ในการกดฟองน้ำให้ยุบตัว 25% เท่ากับ 0.80±0.002 g/cm3 และ 1.71±0.20 kPa ตามลำดับ
นอกจากนี้
พบว่าการเพิ่มปริมาณยูเรีย
ค่าความหนาแน่นและความเค้นของฟองน้ำจะค่อย ๆ ลดลง
เนื่องจากมีแก๊สคาร์บอนไดออกไซด์เกิดขึ้นมาก
วิเคราะห์หาปริมาณยูเรียด้วยเทคนิค Attenuated total reflectance-Fourier transform infrared (ATR-FTIR)
โดยการสร้างกราฟมาตรฐานของยูเรียในโหมด one peak และ one base
พบว่าปริมาณยูเรียที่คงอยู่ในผลิตภัณฑ์หลังจากผ่านการใช้งานจริงกับกลุ่มอาสาสมัคร 1 สัปดาห์จนถึง 4 สัปดาห์
"ปริมาณยูเรียจะค่อย ๆ ลดลง คือ 133.41±11.87, 77.23±24.86, 59.21±20.56 และ 20.07±11.26 มิลลิกรัม ตามลำดับ"
จากการทดลองใช้ผลิตภัณฑ์โฟมรองส้นเท้ากับกลุ่มอาสาสมัครบุคลากรทางการแพทย์และสาธารณสุข โรงพยาบาลศูนย์ยะลา ที่มีปัญหาส้นเท้าแตกจำนวน 35 คน
ผลการวิเคราะห์ทางสถิติประกอบกับภาพถ่าย
พบว่าสามารถบำบัดอาการส้นเท้าแตกหลังจากการใช้ 1 สัปดาห์ และผิวบริเวณส้นเท้าแตกจะดีขึ้นเรื่อย ๆ ในสัปดาห์ถัดไปเมื่อเทียบกับกลุ่มอาสาสมัครอ้างอิงที่ใช้แผ่นโฟมที่ไม่มีสารยูเรีย
โดยสอดคล้องกับผลการวิเคราะห์ทางสถิติด้วย t-test แบบ 2 กลุ่มตัวอย่างที่สัมพันธ์กัน ที่ระดับนัยสำคัญ 0.05 ในด้านความพึงพอใจโดยรวมต่อผิวหนังบริเวณส้นเท้าก่อนใช้และหลังใช้ 4 สัปดาห์ พบว่าก่อนใช้และหลังใช้ 1 สัปดาห์ไม่แตกต่างกัน (t-prob=0.173)
"แต่หลังจากการใช้ 2, 3 และ 4 สัปดาห์ มีความแตกต่างอย่างมีนัยสำคัญ"
ด้วยเทคโนโลยีดิจิทัลที่ทันสมัยเพิ่มความสะดวกแก่ผู้ใช้งานในการเผยแพร่ข่าวสารบนสื่อออนไลน์
โดยส่วนหนึ่งได้เผยแพร่ข่าวปลอมที่มีจำนวนมากซึ่งเป็นปัญหาทำให้มีผู้หลงเชื่อข่าวปลอมว่าเป็นข่าวจริงและนำไปแชร์ต่อ
ทำให้เกิดปัญหาอื่นๆ ต่อเนื่องตามมา
ปัจจุบันยังไม่มีเครื่องมือที่จะช่วยตรวจสอบข่าวปลอม ที่จะช่วยชะลอการแพร่กระจายข่าว
การตรวจจับข่าวปลอมเป็นงานที่ยากเนื่องจากข่าวมีความเคลื่อนไหวอย่างมาก
งานวิจัยนี้เสนอวิธีการตรวจสอบข่าวปลอมภาษาไทยด้วยเทคนิคปัญหาประดิษฐ์
ผู้วิจัยใช้สามเทคนิคหลักในการสร้างแบบจำลองการตรวจจับข่าวปลอม ได้แก่ การสืบค้นข้อมูลสารสนเทศ การประมวลผลภาษาธรรมชาติ และการเรียนรู้ของเครื่อง
การสืบค้นข้อมูลสารสนเทศเป็นกลไกในการดึงข้อมูลจากเว็บไซต์ข่าวออนไลน์และโซเชียลมีเดีย
การประมวลผลภาษาธรรมชาติจะวิเคราะห์ข่าวที่ได้กลับคืนมาเพื่อสกัดข้อมูลคุณลักษณะมีความโดดเด่นเป็นอย่างดี การเรียนรู้ของเครื่องทำการรับข้อมูลฟีเจอร์และจัดประเภทบทความข่าวออกเป็นสามประเภท ได้แก่ ข่าวจริง ข่าวปลอม และข่าวน่าสงสัย
ในการเตรียมข้อมูลสอน
"ผู้วิจัยใช้เว็บครอเลอร์เพื่อรวบรวมจัดเก็บข้อมูลจำนวน 53,220 ตัวอย่าง"
โดยทำการจัดประเภทไว้ล่วงหน้าเป็นข่าวจริง ข่าวปลอม และข่าวน่าสงสัย
เพื่อป้องกันความโน้มเอียง จำนวนตัวอย่างข้อมูลในแต่ละกลุ่ม สุ่มเลือกให้มีความสมดุล
ผู้วิจัยใช้วิธีการสอนแบบจำลองแบบไขว้ทดสอบข้อมูล 10  ชุด แบบจำลองการเรียนรู้ของเครื่องที่ใช้ในการศึกษา ได้แก่ การถดถอยโลจิสติกส์ เพื่อนบ้านใกล้เคียง นาอีฟเบย์ โครงข่ายประสาทเทียมชนิดเพอร์เซ็ปตรอนหลายชั้น ซัพพอร์ตเวกเตอร์แมชชีน ป่าสุ่ม และโครงข่ายประสาทเทียมชนิดหน่วยความจำระยะสั้นแบบยาว
ผลการดำเนินงานวิจัยในการเปรียบเทียบรูปแบบที่มีประสิทธิภาพที่ดีที่สุดได้แก่ โครงข่ายประสาทเทียมชนิดหน่วยความจำระยะสั้นแบบยาว
โดยมีผลทำทดสอบวัดประสิทธิภาพด้วย ค่าความถูกต้อง ค่าความแม่นยำ ค่าระลึก และค่าถ่วงดุล ได้ผลลัพธ์สูงสุดเท่ากับ 1 ทุกตัววัด
สรุปได้ว่าโครงข่ายประสาทเทียมชนิดหน่วยความจำระยะสั้นแบบยาวเหมาะสำหรับเป็นการเรียนรู้ของเครื่องที่จะนำไปใช้เป็นระบบตรวจข่าวปลอม
การเกษตรแม่นยำถูกนำมาใช้ด้านการเกษตรมากขึ้นในประเทศไทยโดยเฉพาะการปลูกข้าว
ข้อมูลที่ถูกต้องแม่นยำเป็นปัจจัยสำคัญในการจัดการนาข้าวอย่างมีประสิทธิภาพ
นอกจากข้อมูลดัชนีพืชพรรณแล้ว ข้อมูลความสูงของพืชมีความสำคัญอย่างมากในการตรวจสอบการเจริญเติบโตและประเมินผลผลิต
อย่างไรก็ตามการวัดความสูงในแปลงโดยตรงอาจส่งผลกระทบต่อพืชและใช้เวลานาน
การทดลองนี้ได้ใช้ความสามารถของอากาศยานไร้คนขับเพื่อสร้างแบบจำลองความสูงเรือนยอด (CHM)
ดำเนินการเก็บตัวอย่างจำนวน 108 ตัวอย่างในระยะข้าวแตกกอและระยะข้าวตั้งท้องซึ่งเป็นระยะที่แสดงการเจริญเติบโตทางกายภาพได้ชัดเจน เช่น การเจริญเติบโตทางลำต้นและการเจริญเติบโตด้านการสืบพันธุ์ตามลำดับ CHM ของแต่ละพื้นที่ตัวอย่างถูกกำหนดด้วยค่าเปอร์เซ็นไทล์ (Pr) ที่ 91 ถึง 99
ผลการทดลองพบว่า CHM และความสูงจากแปลงตัวอย่างแสดงความสัมพันธ์เชิงเส้นสูงที่สุดในทั้งสองระยะการเจริญเติบโตที่ Pr99 (r2 = 0.87 และ 0.86 ตามลำดับ)
ค่า RMSE ของความสูงพืชมีค่า 1.83 และ 1.71 เซนติเมตรตามลำดับที่นัยสำคัญ p < 0.01
ซึ่งผลการทดลองสรุปได้ว่า UAV สามารถสร้างความสูงได้อย่างแม่นยำโดยไม่จำเป็นต้องลงเก็บข้อมูลภาคสนาม
ดังนั้นวิธีนี้จึงเป็นวิธีการที่ดีในการได้มาซึ่งข้อมูลทางกายภาพของต้นข้าวและช่วยป้องกันเรื่องความเสียหายของพืช
งานวิจัยนี้มีวัตถุประสงค์เพื่อประเมินปัจจัยที่สำคัญสี่ปัจจัยในการจัดการคลังสินค้า ได้แก่ วิธีการเดินหยิบสินค้า วิธีการเก็บสินค้า ขนาดของคลังสินค้า และขนาดของใบสั่งซื้อ ที่มีผลต่อระยะทางรวมที่ใช้ในการเดินหยิบสินค้าในคลังสินค้าที่มีลักษณะเป็นรูปใบไม้
โดยผู้วิจัยได้จำลองสถานการณ์และใช้ผลลัพธ์จากการจำลองไปศึกษาอิทธิพลหลักและอิทธิพลร่วมของปัจจัยต่าง ๆ
ผลการศึกษาพบว่าปัจจัยทั้งสี่มีผลต่อระยะทางการเดินของพนักงานหยิบสินค้าและพบว่าการเดินหยิบสินค้าแบบฮิวริสติกส์ที่ต่างกันมีผลต่อระยะทางการเดินอย่างมีนัยสำคัญทางสถิติ
และเมื่อเปรียบเทียบกับวิธีเดินหยิบสินค้าที่สั้นที่สุดแบบแม่นตรง (Exact) พบว่าวิธีฮิวริสติกส์แบบ Leaf S-shape มีประสิทธิภาพสูงกว่าวิธีฮิวริสติกส์แบบ Leaf largest gap
โดยระยะทางการเดินหยิบสินค้าเฉลี่ยของวิธีฮิวริสติกส์แบบ Leaf S-shape และ Leaf largest gap แตกต่างจากวิธีเดินหยิบสินค้าที่สั้นที่สุดแบบแม่นตรงอยู่ในช่วง 18-28% และ 31-37% ตามลำดับ
การวิจัยในครั้งนี้มีวัตถุประสงค์เพื่อเปรียบเทียบประสิทธิภาพของการทดสอบทีและการทดสอบผลบวกลำดับที่ของวิลค็อกซันสำหรับทดสอบความแตกต่างระหว่างค่ากลางของประชากรสองกลุ่มที่เป็นอิสระกันเมื่อข้อมูลเป็นจำนวนนับ
โดยการแจกแจงที่นำมาศึกษา คือ การแจกแจงทวินาม และการแจกแจงปัวซง
การเปรียบเทียบประสิทธิภาพของการทดสอบพิจารณาจากความสามารถในการควบคุมความน่าจะเป็นของความผิดพลาดแบบที่ 1 และกำลังการทดสอบ
ผลการศึกษาพบว่า การทดสอบทีและการทดสอบผลบวกลำดับที่ของวิลค็อกซันสามารถควบคุมความน่าจะเป็นของความผิดพลาดแบบที่ 1 ได้ทุกกรณีที่ศึกษา
สำหรับกำลังการทดสอบพบว่า ในกรณีที่ขนาดตัวอย่างทั้งสองกลุ่มเท่ากัน กำลังการทดสอบของการทดสอบทีและการทดสอบผลบวกลำดับที่ของวิลค็อกซันสำหรับทดสอบความแตกต่างระหว่างค่ากลางของข้อมูลที่มีการแจกแจงทวินามและการแจกแจงปัวซงมีแนวโน้มเพิ่มขึ้นเมื่อขนาดตัวอย่างทั้งสองกลุ่มและขนาดอิทธิพลเพิ่มขึ้น
และเมื่อพิจารณาอิทธิพลของอัตราส่วนของขนาดตัวอย่างกลุ่มที่ 1 และกลุ่มที่ 2 ที่มีต่อกำลังการทดสอบภายใต้ขนาดตัวอย่างรวมที่เท่ากันพบว่า
กำลังการทดสอบของการทดสอบทีและการทดสอบผลบวกลำดับที่ของวิลค็อกซันจะมีค่าสูงสุดเมื่ออัตราส่วนของขนาดตัวอย่างกลุ่มที่ 1 และกลุ่มที่ 2 (n1 : n2) เท่ากับ 1 : 1
และจะมีค่าน้อยที่สุดเมื่ออัตราส่วนของขนาดตัวอย่างกลุ่มที่ 1 และกลุ่มที่ 2 (n1 : n2) เท่ากับ 1 : 5 (หรือ 5 : 1) ทั้งในกรณีที่ข้อมูลมีการแจกแจงทวินามและกรณีที่ข้อมูลมีการแจกแจงปัวซง
นอกจากนี้ยังพบว่า การทดสอบทีซึ่งเป็นการทดสอบแบบอิงพารามิเตอร์ให้กำลังการทดสอบสูงกว่าการทดสอบผลบวกลำดับที่ของวิลค็อกซันทุกกรณี
งานวิจัยนี้มีวัตถุประสงค์เพื่อเปรียบเทียบความถูกต้องการพยากรณ์ของวิธีการพยากรณ์จำนวนสายโทรเข้ารายวัน
โดยวิธีการพยากรณ์ที่ทำการศึกษามี 3 วิธี ได้แก่
1) วิธีบ็อกซ์-เจนกินส์ประกอบด้วยตัวแบบ SARIMA และตัวแบบ SARIMAX
2) วิธีโครงข่ายประสาทเทียม และ 3) วิธีผสมระหว่างตัวแบบ SARIMAX และโครงข่ายประสาทเทียม
ข้อมูลที่นำมาใช้ในการศึกษาเป็นข้อมูลอนุกรมเวลารายวันของจำนวนสายโทรเข้าไปที่ศูนย์บริการลูกค้าของบริษัทแห่งหนึ่ง ซึ่งแบ่งข้อมูลเป็น 2 ชุด คือ ข้อมูลในอดีตตั้งแต่เดือนมกราคม พ.ศ.2559 ถึง เดือนธันวาคม พ.ศ.2561
เพื่อคัดเลือกตัวแบบที่เหมาะสมที่สุด และ ข้อมูลในอดีตตั้งแต่เดือนมกราคม พ.ศ.2562 ถึง เดือนธันวาคม พ.ศ.2562
เพื่อเปรียบเทียบความแม่นยำของค่าพยากรณ์ที่ได้
โดยเกณฑ์ที่ใช้ในการเปรียบเทียบความคลาดเคลื่อนของการพยากรณ์คือ ค่าเฉลี่ยของค่าสัมบูรณ์เปอร์เซ็นต์ความคลาดเคลื่อน (MAPE)
"ผลการศึกษาพบว่า ตัวแบบที่มีค่า MAPE ต่ำสุดคือตัวแบบผสมระหว่าง SARIMAX และ โครงข่ายประสามเทียม ซึ่งเท่ากับ 24.02% ซึ่งน้อยกว่าตัวแบบ SARIMAX ตัวแบบโครงข่ายประสาทเทียม และตัวแบบ SARIMA ซึ่งมีค่า MAPE เท่ากับ 24.06%, 43.70%, 44.97% ตามลำดับ"
จะเห็นได้ว่าตัวแบบผสมมีความแม่นยำในการพยากรณ์มากกว่าตัวแบบเดี่ยว
โดยตัวแบบผสมที่ได้สามารถนำไปพยากรณ์จำนวนสายโทรเข้ารายวันล่วงหน้าสำหรับใช้เป็นข้อมูลประกอบการวางแผนการกำลังคนทำงานของศูนย์บริการข้อมูลลูกค้าที่เหมาะสมในอนาคต
การศึกษาครั้งนี้มีวัตถุประสงค์เพื่อสร้างตัวแบบพยากรณ์มูลค่าการส่งออกน้ำตาลของประเทศไทยด้วยวิธีการทางสถิติ
โดยใช้ข้อมูลค่าเฉลี่ยรายเดือนจากเว็บไซต์ของสำนักงานเศรษฐกิจการเกษตร ตั้งแต่เดือนมกราคม 2554 ถึงเดือนพฤศจิกายน 2563 จำนวน 119 เดือน
ผู้วิจัยได้แบ่งข้อมูลออกเป็น 2 ชุด ชุดที่ 1 ตั้งแต่เดือนมกราคม 2554 ถึงเดือนมิถุนายน 2563 จำนวน 114 เดือน
สำหรับการสร้างตัวแบบพยากรณ์ด้วยวิธีการทางสถิติทั้งหมด 7 วิธี ได้แก่ วิธีบ็อกซ์-เจนกินส์ วิธีการทำให้เรียบด้วยเลขชี้กำลังของโฮลต์ วิธีการทำให้เรียบด้วยเลขชี้กำลังของบราวน์ วิธีการทำให้เรียบด้วยเลขชี้กำลังที่มีแนวโน้มแบบแดม วิธีการทำให้เรียบด้วยเลขชี้กำลังที่มีฤดูกาลอย่างง่าย วิธีการทำให้เรียบด้วยเลขชี้กำลังของวินเทอร์แบบบวก และวิธีการทำให้เรียบด้วยเลขชี้กำลังของวินเทอร์แบบคูณ
ข้อมูลชุดที่ 2 ตั้งแต่เดือนกรกฎาคมถึงเดือนพฤศจิกายน 2563 จำนวน 5 เดือน นำมาใช้สำหรับการเปรียบเทียบความแม่นยำของตัวแบบพยากรณ์ด้วยเกณฑ์รากของค่าคลาดเคลื่อนกำลังสองเฉลี่ยที่ต่ำที่สุด
ผลการศึกษาพบว่า วิธีที่มีความแม่นยำมากที่สุด คือ วิธีการทำให้เรียบด้วยเลขชี้กำลังของวินเทอร์แบบคูณ
"งานวิจัยนี้มีวัตถุประสงค์เพื่อประมาณค่าความยาวรันเฉลี่ยของแผนภูมิควบคุมผลรวมสะสม (Cumulative Sum: CUSUM) สำหรับตัวแบบอัตตถดถอยแบบมีฤดูกาลที่มีตัวแปรภายนอก (SARX(P,1)L)"
เมื่อค่าความคลาดเคลื่อนมีการแจกแจงแบบเลขชี้กำลัง โดยวิธีสมการปริพันธ์เชิงตัวเลข (Numerical Integration Equation: NIE) 4 วิธี ได้แก่ วิธีกฎซิมป์สัน (Simpson Rule) วิธีกฎค่ากลาง (Midpoint Rule) วิธีกฎสี่เหลี่ยมคางหมู (Trapezoidal Rule) และวิธีกฎเกาส์ (Gaussian Rule)
เกณฑ์การวัดประสิทธิภาพของแผนภูมิควบคุมวัดจากค่าความยาวรันเฉลี่ย (Average Run Length : ARL)
เมื่อกระบวนการไม่อยู่ภายใต้การควบคุม
โดยทำการเปรียบเทียบค่า ARL ที่ได้จากวิธีสมการปริพันธ์เชิงตัวเลขทั้ง 4 วิธี และเปรียบเทียบเวลาที่ใช้ในการประมวลผล (CPU Times)
ผลการวิจัยพบว่า ค่า ARL ที่ได้จากวิธีกฎซิมป์สัน วิธีกฎค่ากลาง วิธีกฎสี่เหลี่ยมคางหมู และวิธีกฎเกาส์ ให้ค่าความยาวรันเฉลี่ยไม่แตกต่างกัน ในขณะที่เวลาที่ใช้ในการประมวลผลโดยวิธีกฎค่ากลางมีค่าน้อยที่สุดในบรรดาทั้ง 4 วิธี
การวิจัยนี้มีวัตถุประสงค์เพื่อศึกษาแบบจำลองทางคณิตศาสตร์เพื่อทำนายราคาข้าวเปลือกหอมมะลิ ข้อมูลที่ใช้ในการศึกษาราคาข้าวเปลือกหอมมะลิเฉลี่ยรายเดือน ตั้งแต่ มกราคม พ.ศ. 2553 - ธันวาคม พ.ศ. 2563 จำนวน 132 ข้อมูล
โดยแบ่งข้อมูลออกเป็น 2 ชุด ข้อมูลชุดที่ 1 ตั้งแต่เดือน มกราคม พ.ศ. 2553 - ธันวาคม พ.ศ. 2562 จำนวน 120 ข้อมูล
สำหรับศึกษาตัวแบบพยากรณ์ โดยวิธีบอกซ์เจนกินส์ (Box-Jenkins) วิธีแบ็กกิ้ง (Bagging) และ วิธีแรนดอมฟอเรสต์ (Random Forest)
ข้อมูลชุดที่ 2 ตั้งแต่เดือนมกราคม พ.ศ. 2563 - ธันวาคม พ.ศ. 2563 จำนวน 12 ค่า
สำหรับการเปรียบเทียบความแม่นยำของค่าพยากรณ์
โดยใช้เกณฑ์รากที่สองของความคลาดเคลื่อนเฉลี่ย (Root Mean Square Error: RMSE) และเกณฑ์เปอร์เซ็นต์ความคลาดเคลื่อนสัมบูรณ์เฉลี่ย (Mean absolute percentage error: MAPE)
ผลการศึกษาพบว่าจากวิธีการพยากรณ์ที่เหมาะสมที่สุดคือ วิธีแรนดอมฟอเรสต์
แผนภูมิควบคุมสำหรับคุณลักษณะเป็นเครื่องมือทางสถิติที่นิยมใช้ในการตรวจสอบจำนวนรอยตำหนิในกระบวนการผลิต ซึ่งเป็นข้อมูลจำนวนนับและมีการแจกแจงปัวซง
ในการศึกษาครั้งนี้ผู้วิจัยเปรียบเทียบประสิทธิภาพของแผนภูมิ PCUSUM  แผนภูมิ PEWMA  แผนภูมิ ISRT c EWMA และแผนภูมิ PPM
ในการตรวจจับการเปลี่ยนแปลงของค่าเฉลี่ยที่เพิ่มขึ้นของกระบวนการที่มีการแจกแจงปัวซง
ค่าสถิติของแผนภูมิถูกปรับให้เหมาะสำหรับตรวจจับการเปลี่ยนแปลงที่เพิ่มขึ้น
ทำการประเมินประสิทธิภาพของแผนภูมิควบคุมโดยวัดค่าความยาววิ่งเฉลี่ยเมื่อกระบวนการอยู่นอกเหนือการควบคุม (ARL1)
ผลการศึกษาพบว่า แผนภูมิ PCUSUM มีประสิทธิภาพในการตรวจจับการเปลี่ยนแปลงขนาดเล็กเมื่อค่าเฉลี่ยกระบวนการมีค่าน้อย
แผนภูมิ PPM มีประสิทธิภาพในการตรวจจับการเปลี่ยนแปลงขนาดเล็กถึงปานกลางได้ดีกว่าแผนภูมิชนิดอื่น
ส่วนแผนภูมิ PEWMA (เมื่อ   = 0.1) และ ISRT c EWMA มีประสิทธิภาพในการตรวจจับการเปลี่ยนแปลงขนาดใหญ่ได้ดีกว่าแผนภูมิชนิดอื่น
การวิจัยในครั้งนี้มีวัตถุประสงค์เพื่อศึกษาการยอมรับตนเองของผู้สูงอายุ
การวิเคราะห์โมเดลองค์ประกอบเชิงยืนยันการยอมรับตนเอง
และเพื่อเปรียบเทียบโมเดลองค์ประกอบเชิงยืนยันการยอมรับตนเองของผู้สูงอายุในเขตอำเภอชุมตาบง จังหวัดนครสวรรค์
ผลการวิจัยพบว่า โมเดลการยอมรับตนเองของผู้สูงอายุในเขตอำเภอชุมตาบง จังหวัดนครสวรรค์ ที่เหมาะสมคือโมเดลองค์ประกอบเชิงยืนยันอันดับแรกการยอมรับตนเองของผู้สูงอายุ ประกอบด้วยตัวแปรแฝง จำนวน 4 ตัวแปร คือ การรับรู้เกี่ยวกับตนเอง ลักษณะของตนเอง ความรู้สึกนึกคิดเกี่ยวกับคุณค่า และสถานภาพในสังคม
ในแต่ละตัวแปรแฝงวัดได้จากตัวแปรสังเกตได้อย่างมีนัยสำคัญทางสถิติที่ระดับ 0.05
งานวิจัยนี้มีวัตถุประสงค์เพื่อเสนอแผนภูมิควบคุมค่าเฉลี่ยเคลื่อนที่ถ่วงน้ำหนักแบบเลขชี้กำลัง-ทูคีย์ปรับปรุง    ซินเดอทิคที่เหมาะสม (EWMA-OSMTC)
เพื่อตรวจจับการเปลี่ยนแปลงค่าเฉลี่ยของกระบวนการเมื่อกระบวนการมีการแจกแจงแบบสมมาตร และเปรียบเทียบประสิทธิภาพในการตรวจจับการเปลี่ยนแปลงระหว่างแผนภูมิควบคุมผสมEWMA-OSMTC แผนภูมิควบคุมของทูคีย์ (TCC) แผนภูมิควบคุมของทูคีย์ปรับปรุงซินเดอทิคที่เหมาะสม (OSTC) และแผนภูมิควบคุมควบคุมค่าเฉลี่ยเคลื่อนที่ถ่วงน้ำหนักแบบเลขชี้กำลัง-ทูคีย์ปรับปรุง (EWMA-MTCC)
โดยทั่วไปประสิทธิภาพในการตรวจจับการเปลี่ยนแปลงของแผนภูมิควบคุมวัดจากค่าความยาวรันเฉลี่ย (Average Run Length: ARL)  กำหนดให้ค่าความยาวรันเฉลี่ย
เมื่อกระบวนการอยู่ภายใต้การควบคุม (in control average run length: ARL0) มีค่าเท่ากับ 370
การประมาณค่า ARL ได้จากวิธีการจำลองแบบมอนติคาร์โล
ผลลัพธ์จากการวิจัยพบว่าแผนภูมิควบคุมผสม EWMA-OSMTC มีประสิทธิภาพในการตรวจจับการเปลี่ยนแปลงค่าเฉลี่ยของกระบวนการได้ดีกว่าแผนภูมิควบคุม TCC แผนภูมิควบคุม OSTC และแผนภูมิควบคุม EWMA-MTCC ทุกระดับการเปลี่ยนแปลง
การศึกษานี้ มีวัตถุประสงค์เพื่อประยุกต์ใช้ระบบสารสนเทศภูมิศาสตร์ในการวิเคราะห์ความอ่อนไหวต่อการเกิดน้ำท่วม ในอำเภอสันป่าตอง จังหวัดเชียงใหม่
โดยใช้วิธีการอัตราส่วนความถี่ (Frequency Ratio: FR) และวิธีอัตราส่วนความถี่สัมพัทธ์ (Relative Frequency Ratio: RFR)
ทำการวิเคราะห์โดยใช้ปัจจัยที่มีอิทธิพลต่อการเกิดน้ำท่วมจำนวน 10 ปัจจัย ประกอบด้วย ความสูงภูมิประเทศ ความลาดชัน ความโค้งภูมิประเทศ ดัชนีความชื้นภูมิประเทศ ปริมาณน้ำฝน ระยะห่างจากแม่น้ำ ความหนาแน่นทางน้ำ การระบายน้ำของดิน ความหนาแน่นถนน และการใช้ที่ดิน
ทั้ง 10 ปัจจัยนำมาวิเคราะห์ร่วมกับข้อมูลพื้นที่น้ำท่วมในอดีต
เพื่อหาค่าอัตราส่วนความถี่และค่าถ่วงน้ำหนักของปัจจัย
โดยข้อมูลน้ำท่วมในอดีตร้อยละ 70 ใช้เป็นพื้นที่ตัวอย่างสำหรับการวิเคราะห์ และข้อมูลร้อยละ 30 ใช้เป็นพื้นที่ทดสอบ
ข้อมูลพื้นที่น้ำท่วมตัวอย่างจะนำมาวิเคราะห์ค่าคะแนนความสัมพันธ์กับแต่ละช่วงชั้นปัจจัย โดยวิธีการ FR และ RFR
จากนั้นจึงนำไปวิเคราะห์ซ้อนทับเพื่อจัดทำเป็นแผนที่ความอ่อนไหวต่อการเกิดน้ำท่วมซึ่งแบ่งออกเป็น 5 ระดับ ได้แก่ ระดับต่ำมาก ระดับต่ำ ระดับปานกลาง ระดับสูงและระดับสูงมาก
ผลการวิเคราะห์พบว่า
วิธีการ FR ให้ผลลัพธ์พื้นที่อ่อนไหวระดับสูงมาก 42.8094 ตารางกิโลเมตร หรือคิดเป็นร้อยละ 24.6809 ของพื้นที่ทั้งหมด
ส่วนวิธีการ RFR ให้ผลลัพธ์พื้นที่อ่อนไหวระดับสูงมาก 48.9114 ตารางกิโลเมตร หรือคิดเป็นร้อยละ 28.1989
นอกจากนี้ผลการวิเคราะห์ด้วยวิธีการ RFR
พบว่า ปัจจัยที่มีอิทธิพลต่อการเกิดน้ำท่วมมากที่สุด 3 ลำดับแรก ได้แก่ ความสูงภูมิประเทศ ระยะห่างจากแม่น้ำ และการระบายน้ำของดิน ตามลำดับ
ส่วนผลการประเมินประสิทธิภาพของการวิเคราะห์ พบว่า วิธีการอัตราส่วนความถี่สัมพัทธ์ (RFR) มีค่าอัตราความสำเร็จร้อยละ 88.4687
และมีอัตราการคาดการณ์ร้อยละ 88.8565 ซึ่งสูงกว่าวิธีการอัตราส่วนความถี่ (FR) ที่มีค่าอัตราความสำเร็จร้อยละ 79.1719 และอัตราการคาดการณ์ร้อยละ 79.2925
การวิจัยครั้งนี้มีวัตถุประสงค์เพื่อหาความสัมพันธ์ของฝุ่นละอองขนาดไม่เกิน 2.5 ไมครอน (PM2.5) และฝุ่นละอองขนาดไม่เกิน 10 ไมครอน (PM10) กับตัวแปรต่าง ๆ
เพื่อหาแบบจำลองและการแจกแจงที่เหมาะสมสำหรับ PM2.5 และ PM10 บนตัวแปรร่วม
และประเมินความเสี่ยงของการเกิดมลพิษทางอากาศด้วยทฤษฎีค่าสุดขีด
กรณีศึกษาเมืองขอนแก่น
ผลการวิจัยพบว่า ตัวแปรที่ส่งผลต่อ PM2.5 คือ PM10 NO2 CO และ O3
ส่วนตัวแปรที่ส่งผลต่อ PM10 คือ PM2.5 NO2 และ O3
"เมื่อใช้การแจกแจงค่าสุดขีดนัยทั่วไปในการวิเคราะห์ข้อมูลสุดขีดรายเดือน พบว่าสำหรับข้อมูลของ PM2.5 บนตัวแปรร่วม ได้แบบจำลองที่เหมาะสมคือ  เมื่อ = -7.01+0.31(PM10)+0.21(NO2)+9.16(CO)+0.22(O3),"
และ  ซึ่งมีการแจกแจงไวบูล
"สำหรับข้อมูลของ PM10 บนตัวแปรร่วม ได้แบบจำลองที่เหมาะสมคือ  เมื่อ  = -13.37+0.75(PM2.5)+0.27(NO2)+0.42(O3),"
และ ซึ่งมีการแจกแจงกัมเบล
และเมื่อใช้การแจกแจงพาเรโตนัยทั่วไปวิเคราะห์ข้อมูลสุดขีดรายวัน พบว่าสำหรับข้อมูลของ PM2.5 บนตัวแปรร่วม ได้แบบจำลองที่เหมาะสมคือ  เมื่อ  = 21.85+0.11(PM10)+0.31(NO2)-5.72(CO)-0.17(O3) และ  ซึ่งมีการแจกแจงแกมมา สำหรับข้อมูลของ PM10 บนตัวแปรร่วม ได้แบบจำลองที่เหมาะสมคือ  เมื่อ  = 19.65+0.08(PM2.5)+0.08(NO2)+0.13(O3) และ  ซึ่งมีการแจกแจงแกมมา และหน่วยงานที่เกี่ยวข้องสามารถนำผลของระดับการเกิดซ้ำไปประยุกต์ในการหามาตรการในการป้องกันและแก้ไขปัญหาเกี่ยวกับการเพิ่มขึ้นของการเกิดมลพิษทางอากาศได้
งานวิจัยนี้ต้องการศึกษาหาสูตรข้าวเกรียบว่าวเสริมผงปลาทูน่าอบแห้งที่เหมาะสม
ทำการศึกษาโดยแปรผันระดับของปลาทูน่าอบแห้งผง เป็น 3 ระดับ คือ ร้อยละ 2 4 และ 6 ของน้ำหนักแป้ง
พบว่าผู้บริโภคให้การยอมรับข้าวเกรียบเสริมผงปลาทูน่าอบแห้งในปริมาณร้อยละ 2 มากที่สุด
โดยให้ค่าเฉลี่ยคะแนนความชอบด้านลักษณะปรากฏ 7.00 ด้านสี 6.63 ด้านกลิ่น 6.77 ด้านรสชาติ 6.43 ด้านความกรอบ 7.27 ด้านความพองตัว 7.40 และความชอบโดยรวม 7.13
คุณลักษณะทางกายภาพและทางเคมีพบว่ามีค่าความสว่าง 54.77 ค่าความเป็นสีแดง 5.57 ค่าความเป็นสีเหลือง 21.13 ค่าความแข็ง 0.29 ค่าaw 0.38 อัตราการพองตัว 3.86 เท่า ความชื้นก่อนอบ 11.62 และความชื้นหลังอบ 5.41 ตามลำดับ
การพัฒนาผลิตภัณฑ์บะหมี่ไข่น้ำมีวัตถุประสงค์เพื่อศึกษาปริมาณไข่น้ำผงที่เหมาะสมในการผลิตบะหมี่
โดยตรวจสอบคุณภาพทางกายภาพ คุณภาพทางเคมี
และทดสอบอายุการเก็บรักษา
ในการวิจัยนี้ได้ผลิตไข่น้ำผง (PWM)
โดยนำไข่น้ำสดมาทำให้แห้งด้วยตู้อบลมร้อนที่อุณหภูมิ 50 องศาเซลเซียส นาน 5 ชั่วโมง
บดแล้วร่อนผ่านตะแกรงขนาด 80 เมช
"ต่อจากนั้นผลิตเส้นบะหมี่โดยกำหนดปริมาณไข่น้ำผงที่ใช้เป็นร้อยละ 0, 0.25, 5, 7.5 และ 10"
"โดยน้ำหนักแป้ง พบว่าค่าความสว่าง ความเป็นสีเขียว และความเป็นสีเหลือง (L *, a *, b *) ลดลงตามการเพิ่มขึ้นของ PWM ในบะหมี่"
ซึ่งสังเกตได้ว่าบะหมี่มีสีเขียวเข้มขึ้น
การเพิ่มขึ้นของปริมาณไข่น้ำผงทำให้บะหมี่มีค่าความแข็งเพิ่มขึ้น ค่าความยากง่ายในการเคี้ยว แรงดึง และความหยุ่นลดลง
อย่างไรก็ตามบะหมี่ที่มีปริมาณไข่น้ำผงร้อยละ 2.5 มีคุณภาพทางกายภาพใกล้เคียงกับบะหมี่สูตรพื้นฐาน (ร้อยละ 0)
แต่มีคุณภาพทางเคมีที่ดีกว่า
พบว่าคุณภาพทางเคมีของบะหมี่ที่ผสมไข่น้ำผงร้อยละ 2.5
มีปริมาณโปรตีนร้อยละ 15.51 เส้นใยร้อยละ 4.22 ฟีนอลิก 0.07 g.gallic/100 g DW. และคลอโรฟิลล์ 5.42 mg./kg DW. อย่างไรก็ตามบะหมี่สูตรพื้นฐาน (ร้อยละ 0) และบะหมี่ผสมไข่น้ำผง (ร้อยละ 2.5)
สามารถเก็บรักษาที่ 6 ± 2 องศาเซลเซียส เป็นเวลา 6 วัน
ดังนั้นในงานวิจัยนี้พบว่าการผสมไข่น้ำผงปริมาณร้อยละ 2.5
ทำให้บะหมี่มีคุณภาพทางกายภาพ และอายุการเก็บรักษาเหมือนกับบะหมี่สูตรพื้นฐาน แต่มีคุณค่าทางโภชนาการสูงกว่า
งานวิจัยนี้ มีวัตถุประสงค์เพื่อศึกษาสภาวะที่เหมาะสมในการผลิตแป้งข้าวสังข์หยดพรีเจลาติไนซ์
โดยใช้เครื่องทำแห้งแบบลูกกลิ้งคู่
"ปัจจัยที่ศึกษา คือ อุณหภูมิของลูกกลิ้งแปรเป็น 3 ระดับ คือ 120, 130 และ 140 องศาเซลเซียส และอัตราการหมุนของลูกกลิ้ง แปรเป็น 2 ระดับ คือ 1 และ 2 รอบต่อนาที"
วางแผนการทดลองแบบ Factorial in CRD
เพื่อศึกษาสูตรที่เหมาะสมของผลิตภัณฑ์สเปรดข้าวสังข์หยดรสมัสมั่น
"โดยแปรปริมาณสารละลายแป้งข้าวสังข์หยดพรีเจลาติไนซ์ ร้อยละ 30 และ 40 ปริมาณพริกแกงมัสมั่นร้อยละ 20, 25 และ 30 และปริมาณเนยสดร้อยละ 10 และ 20"
จากนั้นนำมาทดสอบคุณภาพทางกายภาพ เคมี และการยอมรับของผู้บริโภค
พบว่า
สภาวะที่เหมาะสมในการผลิตแป้งข้าวสังข์หยดพรีเจลาติไนซ์ คือ อุณหภูมิลูกกลิ้ง 140 องศาเซลเซียส ความเร็วรอบ 1 รอบต่อนาที
ซึ่งลักษณะของแป้งพรีเจลาติไนซ์ที่ได้จะหลุดร่อนออกจากผิวหน้าลูกกลิ้งได้ดี
และมีค่าความหนืดสุดท้ายกับค่าการคืนตัวที่มีค่าต่ำ
ช่วยให้ผลิตภัณฑ์สเปรดมีการป้ายทาที่ง่ายกว่าแป้งพรีเจลาติไนซ์ในสภาวะอื่น
สูตรที่เหมาะสมของผลิตภัณฑ์สเปรดข้าวสังข์หยดรสมัสมั่น คือ มีปริมาณสารละลายแป้งข้าวสังข์หยดพรีเจลาติไนซ์ร้อยละ 30 ปริมาณพริกแกงมัสมั่นร้อยละ 20 และปริมาณเนยสดร้อยละ 10 ซึ่งมีค่าการป้ายทาที่ไม่มีความแตกต่างทางสถิติ (p≤0.05) กับผลิตภัณฑ์เนยถั่ว (control)
มีใยอาหาร 3.91 กรัม และสารต้านอนุมูลอิสระ โดยวิธี DPPH 45.18 mg/eq (Trolox)
และเมื่อนำมาทดสอบการยอมรับของผู้บริโภค
พบว่า มีค่าความชอบโดยรวมอยู่ในระดับปานกลาง
งานวิจัยนี้มีวัตถุประสงค์เพื่อศึกษาผลของวิธี (แช่เยือกแข็ง  ไมโครเวฟ  และลมร้อน)  และสภาวะ (ต่ำ ปานกลาง และสูง)  การทำแห้งต่อปริมาณผลผลิต  บีตา-แคโรทีน  และไลโคปีนในเยื่อหุ้มเมล็ดฟักข้าวผง  ทำแห้งเยื่อหุ้มเมล็ดฟักข้าวด้วยเครื่องทำแห้งแบบแช่เยือกแข็งโดยแปรผันสภาวะการทำแห้ง ได้แก่ ต่ำ  ปานกลาง  และสูง (อุณหภูมิทำแห้งขั้นที่ 2 เท่ากับ 40  50  และ  60  องศาเซลเซียส)
โดยความดันและระยะเวลาทำแห้งคงที่ เท่ากับ 0.05 มิลลิบาร์ และ 120 นาที ตามลำดับ
ทำแห้งเยื่อหุ้มเมล็ดฟักข้าวด้วยเตาไมโครเวฟโดยแปรผันสภาวะการทำแห้ง ได้แก่ ต่ำ (กำลังไฟไมโครเวฟ เท่ากับ 480 วัตต์  นาน 15 นาที)  ปานกลาง (กำลังไฟไมโครเวฟ เท่ากับ 560 วัตต์ นาน 13 นาที)  และสูง (กำลังไฟไมโครเวฟ เท่ากับ 640 วัตต์ นาน 11 นาที)  ทำแห้งเยื่อหุ้มเมล็ดฟักข้าวด้วยเตาอบลมร้อน
แปรผันสภาวะการทำแห้ง  ได้แก่ ต่ำ (อุณหภูมิลมร้อนเท่ากับ 60  องศาเซลเซียส นาน 540 นาที)  ปานกลาง (อุณหภูมิลมร้อนเท่ากับ 70 องศาเซลเซียส นาน 480 นาที) และสูง (อุณหภูมิลมร้อนเท่ากับ 80 องศาเซลเซียส  นาน 420 นาที)
พบว่าการทำแห้งเยื่อหุ้มเมล็ดฟักข้าวแบบแช่เยือกแข็งที่สภาวะปานกลางและสูงทำให้มีปริมาณผลผลิต  บีตา-แคโรทีน  และไลโคปีนไม่แตกต่างกันอย่างมีนัยสำคัญ (p≥0.05) และมีค่ามากที่สุด  การทำแห้งเยื่อหุ้มเมล็ดฟักข้าวแบบแช่เยือกแข็งที่สภาวะปานกลางใช้อุณหภูมิต่ำกว่าสภาวะสูง  ทำให้ใช้พลังงานน้อยกว่าที่สภาวะสูง
ดังนั้นสภาวะที่เหมาะสมสำหรับการทำแห้งเยื่อหุ้มเมล็ดฟักข้าว คือ การทำแห้งแบบแช่เยือกแข็งที่สภาวะปานกลาง (อุณหภูมิการทำแห้งขั้นที่ 2 เท่ากับ 50  องศาเซลเซียส)
โดยมีปริมาณผลผลิตสูงที่สุด (ร้อยละ 21.46)  ปริมาณบีตา-แคโรทีน และไลโคปีนสูงที่สุด (10.19 และ 1.98 mg/g น้ำหนักแห้ง ตามลำดับ)
การศึกษาวิจัยนี้มีวัตถุประสงค์เพื่อศึกษาปริมาณสารเคลือบที่เหมาะสมในการเคลือบเส้นใยจากกาบกล้วยสำหรับใช้ในงานหัตถกรรม
โดยปัจจัยที่ทำการศึกษา ประกอบด้วย สายพันธุ์ของต้นกล้วย แปรเป็น 2 สายพันธุ์ คือ กล้วยหอมทองและกล้วยน้ำว้า
"ศึกษาปริมาณของไมโครแว็กซ์ แปรเป็น 3 ระดับ คือ ร้อยละ 0, 50 และ 100 ของน้ำหนักพาราฟินแว็กซ์"
ทำการวางแผนการทดลองแบบ Factorial in CRD จะได้ทั้งหมด 6 สิ่งทดลอง
ทำการคัดเลือกสิ่งทดลองที่มีความเหมาะสม
โดยการศึกษาลักษณะพื้นผิวด้วยกล้องจุลทรรศอิเล็กตรอนแบบส่องกราด ค่าสี ค่าแรงดึงสูงสุด และค่าความชื้น
ผลการวิจัย พบว่า เส้นใยจากกาบกล้วยน้ำว้าที่เคลือบไมโครแว็กซ์ร้อยละ 100 ของน้ำหนักพาราฟินแว็กซ์ มีความเหมาะสมในการนำไปใช้ในงานหัตถกรรม
ผลิตภัณฑ์ที่ได้มีสีเหลืองอ่อนมีค่าความสว่าง (L*) เท่ากับ 63.92 มีค่าความต้านทานแรงดึงสูงสุด เท่ากับ 100.73 นิวตัน
ค่าร้อยละของการยืดตัว เท่ากับ 8.33
และมีค่าร้อยละความชื้น เท่ากับ 4.98
โดยลักษณะของเส้นใยที่ผ่านการเคลือบจะเรียบเนียนสม่ำเสมอตลอดทั้งเส้น
ประสิทธิภาพในการเร่งปฏิกิริยาของตัวเร่งปฏิกิริยาทังสเตนบนตัวรองรับเซอร์โคเนียซึ่งได้จากชนิดของสารตั้งต้นทังสเตนที่แตกต่างกันได้ถูกนำมาทดสอบในปฏิกิริยาขจัดน้ำของเอทานอลเพื่อผลิตเอทิลีน
ตัวเร่งปฏิกิริยาทังสเตนเซอร์โคเนียเตรียมขึ้นด้วยวิธีเคลือบฝังแบบเปียก
"โดยสารตั้งต้นทังสเตน คือ  ทังสเตนคลอไรด์, แอมโมเนียมเมธาทังสเตน และกรดฟอสโฟทังสติก"
ตัวเร่งปฏิกิริยาที่เตรียมได้ถูกนำมาวิเคราะห์ลักษณะด้วยเครื่องมือวิเคราะห์และเทคนิคต่างๆ ได้แก่ การเลี้ยวเบนรังสีเอ็กซ์ การดูดซับและคายซับของไนโตรเจน ฟูเรียร์ทรานฟอร์มอินฟราเรดสเปกโตรมิเตอร์ อะตอมมิกแอบซอร์พชันสเปกโตรโฟโตมิเตอร์ กล้องจุลทรรศน์อิเล็กตรอนแบบส่องผ่าน และเทคนิคโปรแกรมอุณหภูมิแอมโมเนีย
จากการศึกษาพบว่าสารตั้งต้นทังสเตนเป็นปัจจัยสำคัญที่มีผลต่อปริมาณของตำแหน่งกรดที่มีความแรงอย่างอ่อนในตัวเร่งปฏิกิริยา
ตัวเร่งปฏิกิริยาที่สังเคราะห์จากสารตั้งต้นทังสเตนชนิด กรดฟอสโฟทังสติก จะให้ค่าการเปลี่ยนเอทานอลและการเลือกเกิดเอทิลีนสูงที่สุด
ซึ่งความว่องไวของตัวเร่งปฏิกิริยาที่มากที่สุดนั้นเกิดจากการมีอัตราส่วนของ Weak to Moderate : Strong สูงที่สุด
งานวิจัยนี้ได้ทำการสังเคราะห์ชั้นไนไตรด์บนเหล็กกล้าเครื่องมือ
โดยการใช้พลาสมาช่วยให้เกิดกระบวนการไนไตรดิงที่อุณหภูมิต่ำ
เหล็กกล้าเครื่องมือ SKD61 ถูกทำความสะอาดโดยใช้พลาสมาไฮโดรเจนเป็นเวลาครึ่งชั่วโมง
จากนั้นถูกทำให้ร้อนในสภาวะสุญญากาศที่อุณหภูมิ 450 oC เป็นเวลาครึ่งชั่วโมง
และทำพลาสมาไนไตรดิงต่อเป็นเวลา 4 ชั่วโมง
โดยใช้อัตราการไหลของแก๊สไนโตรเจนคงที่ เท่ากับ 1000 sccm ผสมกับแก๊สไฮโดรเจนที่อัตราการไหลต่างกัน คือ 0 300 และ 500 sccm ที่ความดันขณะทำงานเท่ากับ 149 Pa พลาสมาถูกจุดโดยใช้แหล่งจ่ายไฟความถี่ 10 kHz และกำลังไฟฟ้าเฉลี่ย 53 W
ได้ทำการตรวจวิเคราะห์สเปกตรัมทางแสงในระหว่างการทำพลาสมาไนไตรดิง
พบการคายพลังงานของอะตอมไนโตรเจนที่ความยาวคลื่น 427.33 และ 585.57 nm และอะตอมไฮโดรเจนที่ความยาวคลื่น 434.05 486.14 และ 656.28 nm
ได้ใช้เทคนิคการวัดการกระจายพลังงานของรังสีเอกซ์เพื่อตรวจสอบการมีอยู่ของไนโตรเจน
พบว่าปริมาณไนโตรเจนมีค่าลดลงเมื่อใช้อัตราการไหลของแก๊สไฮโดรเจนเพิ่มขึ้น
และได้ใช้เทคนิคการเลี้ยวเบนรังสีเอกซ์เพื่อตรวจสอบโครงสร้างผลึก
พบว่าชิ้นงานที่ผ่านการทำพลาสมาไนไตรดิงสามารถตรวจพบเฟส -Fe3N ที่มุม 2 เท่ากับ 41.17 องศา และเฟส -Fe4N ที่มุม 47.97 และ 70.2 องศา
นอกจากนั้นยังพบเฟส CrN ที่มุม 63.30 องศา
ความหนาของชั้นไนไตรด์ถูกตรวจสอบด้วยกล้องจุลทรรศน์อิเล็กตรอนแบบส่องกราด
พบว่าเมื่อใช้แก๊สไฮโดรเจนที่ 0 300 และ 500 sccm
เกิดการก่อตัวของชั้นไนไตรด์หนาเท่ากับ 184±9.51 mm  93±7.96 mm และ 77±5.56 mm ตามลำดับ ซึ่งทำให้ผิวชิ้นงานมีความแข็งเพิ่มขึ้นจาก 5.43±0.63 GPa เป็น 11.36±1.20 12.17±0.35 และ 7.42±0.62 GPa ตามลำดับ
บทความนี้นำเสนอการแจกแจงเบ้ปรกติ (skew-normal distribution) ซึ่งเป็นการแจกแจงรูปทั่วไปของการแจกแจงปรกติ (normal distribution)
โดยได้รวบรวมสมบัติเฉพาะที่สำคัญและการประยุกต์ของการแจกแจงไว้
อีกทั้งยังได้ศึกษาการอนุมานบนพารามิเตอร์ของการแจกแจงในกรณีตัวแปรเดียวไว้ด้วย
งานวิจัยนี้มีวัตถุประสงค์เพื่อศึกษาพฤติกรรมการใช้ไฟฟ้าของกลุ่มบ้านที่อยู่อาศัยที่มีการใช้ไฟฟ้ามากกว่า 150 หน่วยต่อเดือน และบ้านที่อยู่อาศัยที่มีการใช้ไฟฟ้าน้อยกว่า 150 หน่วยต่อเดือน ในเขตพื้นที่การไฟฟ้าส่วนภูมิภาคเขต 2 (ภาคกลาง) จังหวัดชลบุรี
ข้อมูลลักษณะการใช้ไฟฟ้าจะบันทึกและเฉลี่ยทุก ๆ 15 นาที จนครบ 24 ชั่วโมงของแต่ละวัน
โดยข้อมูลการใช้ไฟฟ้าที่นำมาวิเคราะห์ประกอบด้วย ลักษณะการใช้ไฟฟ้าเฉลี่ยของวันทำงาน และลักษณะการใช้ไฟฟ้าเฉลี่ยของวันอาทิตย์
ข้อมูลดังกล่าวได้ผ่านการทำความสะอาดและแบ่งกลุ่มแบบวิธีเคมีนส์
ในงานวิจัยได้ศึกษาข้อมูลการใช้ไฟฟ้า ตั้งแต่เดือนมกราคม พ.ศ. 2555 ถึงเดือนธันวาคม พ.ศ. 2562
ผลการวิจัยพบว่ากลุ่มข้อมูลบ้านที่อยู่อาศัยที่มีการใช้ไฟฟ้ามากกว่า 150 หน่วยต่อเดือน ทั้งวันทำงานและวันอาทิตย์มีช่วงเวลาที่ใช้ไฟฟ้าสูงสุดคือ 20.45 น. - 22.45 น.
สำหรับกลุ่มบ้านที่อยู่อาศัยที่มีการใช้ไฟฟ้าน้อยกว่า 150 หน่วยต่อเดือนนั้น คือช่วงเวลา 18.45 น. – 22.30 น. ในวันทำงาน และ 18.45 น. – 21.45 น. ในวันอาทิตย์
งานวิจัยนี้ มีวัตถุประสงค์เพื่อศึกษาผลสำเร็จของการจัดทำโครงการนโยบายของรัฐบาลที่ช่วยเหลือเกษตรกรที่เป็นหนี้ NPLs ที่เข้าร่วมโครงการพักชำระหนี้ข้าว ปี 2559/60
จากการวิเคราะห์ข้อมูลเบื้องต้นด้วยสถิติพรรณนา (Descriptive Statistics) พบว่าโครงการพักชำระหนี้ข้าว ปี 2559/60 ไม่สามารถช่วยเหลือเกษตรกรได้อย่างมีประสิทธิภาพเท่าที่ควร
ส่งผลทำให้เกษตรส่วนหนึ่งมีการเปลี่ยนแปลงสถานะหนี้ปกติเป็นสถานะหนี้ NPLs
ทำให้ธนาคารเกิดค่าใช้จ่ายในการจัดการหนี้ที่ไม่ก่อให้เกิดรายได้มากขึ้น
ดังนั้นงานวิจัยนี้จึงได้ศึกษาปัจจัยที่ก่อให้เกิดหนี้ NPLs
"จากการวิเคราะห์พฤติกรรมของเกษตรกรที่เข้าร่วมโครงการ แบ่งออกเป็น 3 ด้าน ได้แก่ ด้านการชำระยอดเงินดอกเบี้ยสะสม ด้านการชำระเงินต้นคงเหลือ และด้านการเปลี่ยนแปลงสถานะหนี้ NPLs จากจังหวัดนครสวรรค์ จังหวัดสุรินทร์ และจังหวัดพัทลุง รวมทั้งสิ้น 118,508 คน"
ผลการวิจัยพบว่าเกษตรกรที่มีสถานะหนี้ NPLs ที่เข้าร่วมโครงการ
เมื่อสิ้นสุดโครงการมีจำนวนลดลง คิดเป็นร้อยละ 22.84 ของเกษตรกรที่เป็นสถานะหนี้ NPLs ทั้งหมด มีเกษตรกรที่เปลี่ยนแปลงจากสถานะหนี้ปกติไปเป็นสถานะหนี้ NPLs จำนวน 6 คน
เนื่องมีผลมาจากเปลี่ยนแปลงโครงการระหว่างที่เข้าร่วมโครงการพักชำระหนี้-ข้าว ปี 2559/60  ยอดการชำระเงินต้นลดลง ร้อยละ 36.88 และยอดการชำระดอกเบี้ยสะสมเพิ่มขึ้น ร้อยละ 42.59 สรุปว่า เกษตรที่ยังเป็นหนี้ NPLs ตั้งแต่ก่อนเข้าร่วม จนสิ้นสุดโครงการก็ยังที่จะไม่มีการชำระหนี้ หรือผิดนัดการชำระหนี้อยู่เช่นเดิม
ส่วนปัจจัยที่ส่งผลต่อการชำระเงิน ได้แก่ ปัจจัยทางด้านพฤติกรรมของเกษตรกร และด้านผลกระทบภายนอก คือ การย้ายหรือการเปลี่ยนแปลงโครงการในระหว่างและสิ้นสุดโครงการซึ่งส่งผลกระทบต่อเกษตรกร
นอกจากนี้จากผลการจัดกลุ่มพฤติกรรมของเกษตรกรพบว่าโครงการพักชำระหนี้ต้นเงินและลดดอกเบี้ยเกษตรกรผู้ปลูกข้าว ปี 2559/60 นั้นมีประสิทธิภาพและเหมาะสมกับเกษตรกรเฉพาะกลุ่มเกษตรกรที่ชำระดอกเบี้ยได้บางส่วน
"เมื่อสิ้นสุดโครงการ ที่จำนวนเงินกู้ต่ำ (ไม่เกิน 500,000 บาท)"
ฟิล์มไฮโดรจิเนตอะมอร์ฟัสคาร์บอน (a-C:H) ถูกเคลือบลงบนแผ่นซิลิกอน (Si)
โดยใช้วิธีอาร์เอพ-พีอีซีวีดี (RF-PECVD) ที่กำลังไฟฟ้าความถี่วิทยุ 100 W
"ได้ทำการเปรียบเทียบสมบัติเชิงโครงสร้างของฟิล์ม a-C:H ที่เคลือบในโหมดพัลส์ (pulsed-wave, PW) และโหมดต่อเนื่อง (continuous-wave, CW)"
การเคลือบฟิล์มในโหมดพัลส์ที่ความถี่ 1 Hz และรอบการทำงาน 10% ใช้เวลาการเคลือบ 30 min
ขณะที่การเคลือบฟิล์มในโหมดต่อเนื่องใช้เวลาการเคลือบ 3 min ใช้แก๊สอาร์กอน (Ar) และแก๊สอะเซทิลีน (C2H2) ในอัตราส่วน 1:10 sccm เป็นแก๊สตั้งต้นในการเคลือบฟิล์ม ได้ทำการวิเคราะห์สัดส่วน ID/IG โดยใช้เทคนิครามาน (Raman spectroscopy)
วิเคราะห์ปริมาณ sp2(%)
"โดยใช้เทคนิคเนคซาฟ (near edge X-ray absorption fine structure, NEXAFS)"
วิเคราะห์ปริมาณ sp3(%)
"โดยใช้เทคนิคเอกซ์พีเอส (X-ray photoelectron spectroscopy, XPS)"
และวิเคราะห์ความหนา ความขรุขระ และความหนาแน่นของฟิล์ม
"โดยใช้เทคนิคเอกซ์อาร์อาร์ (X-ray reflectivity, XRR)"
ผลการทดลองพบว่าการใช้กำลังไฟฟ้าความถี่วิทยุในโหมดพัลส์สามารถเคลือบฟิล์ม a-C:H ที่มีสัดส่วน ID/IG  sp2(%) และ sp3(%) เท่ากับ 0.76 59.3% และ 33.2 % ตามลำดับ
และฟิล์มมีความหนาและความหนาแน่น เท่ากับ 53.0 nm และ 2.1 g/cm3 ตามลำดับ
ในขณะที่การใช้กำลังไฟฟ้าความถี่วิทยุในโหมดต่อเนื่องให้ฟิล์ม a-C:H ที่มีสัดส่วน ID/IG  sp2(%) และ sp3(%) เท่ากับ 0.57 62.5% และ 29.5% ตามลำดับ และฟิล์มมีความหนาและความหนาแน่น เท่ากับ 54.5 nm และ 2.0 g/cm3 ตามลำดับ
ดังนั้นที่กำลังไฟฟ้าและเวลา RF on เท่ากัน
การเคลือบฟิล์ม a-C:H
โดยใช้โหมดพัลส์ให้ฟิล์มที่มีสมบัติเชิงโครงสร้างเสมือนเพชรมากกว่าการใช้โหมดต่อเนื่อง
งานวิจัยนี้ศึกษาผลการตรวจหารอยลายนิ้วมือแฝงด้วยกาวที่ใช้ในงานทั่วไป (กาว ECA ที่ใช้ในงานทั่วไป) 5 ชนิด ที่มีความเข้มข้นของเอทิลไซยาโนอะคริเลตต่างกันระหว่าง 84.5 – 99.5%
เปรียบเทียบกับกาวสำหรับการตรวจหารอยลายนิ้วมือทางด้านนิติวิทยาศาสตร์โดยเฉพาะ (ECA Sirchie)
ผลการทดลองพบว่ากาว ECA ที่ใช้ในงานทั่วไปที่มีความเข้มข้นของเอทิลไซยาโนอะคริเลต 99.5% ใช้เวลารมที่ 40 นาทีให้จำนวนจุดลักษณะสำคัญพิเศษเทียบเท่ากับกาว ECA Sirchie
และเมื่อเก็บรักษาลายนิ้วมือที่ได้จากการรมกาว ECA ที่ใช้ในงานทั่วไป 99.5% ที่อุณหภูมิห้องเป็นระยะเวลา 4 เดือน
พบว่าลายนิ้วมือยังคงปรากฏจุดลักษณะสำคัญพิเศษชัดเจน
"ในการทดสอบความคงทนของลายนิ้วมือของอาสาสมัครที่ทำการประทับรอยนิ้วมือแล้วเก็บรักษาไว้ที่อุณหภูมิห้องเป็นเวลา 1, 7, 14 และ 30 วัน"
ก่อนนำไปรมกาวพบว่าลายนิ้วมือที่เก็บไว้เป็นเวลา 1 วัน ให้คุณภาพลายนิ้วมืออยู่ในระดับดีถึงดีมาก และลายนิ้วมือที่เก็บรักษาไว้เป็นเวลา 30 วัน ให้คุณภาพปานกลาง
งานวิจัยนี้แสดงให้เห็นว่ากาวที่ใช้ในงานทั่วไปที่มีความเข้มข้นของเอทิลไซยาโนอะคริเลต 99.5% มีประสิทธิภาพใกล้เคียงกับกาว ECA Sirchie ที่ระยะเวลาการรมกาว 40 นาที
และสามารถใช้ทดแทนกาว ECA Sirchie ซึ่งมีราคาสูงกว่า
เพื่อเป็นลดต้นทุนการตรวจหาลายนิ้วมือแฝงด้วยการรมไซยาโนอะคริเลต
เทคนิคการแทรกซึมภายใต้สภาวะสุญญากาศ (Vacuum impregnation) เป็นเทคนิคที่ใช้เติมองค์ประกอบที่มีประโยชน์ลงในโครงสร้างของอาหาร
โดยไม่ทำลายโครงสร้างอาหาร
งานวิจัยนี้มีวัตถุประสงค์เพื่อศึกษาผลของเวลาการแช่ข้าวในสารสกัดสมุนไพรภายใต้ความดันสุญญากาศและความดันบรรยากาศปกติต่อคุณภาพของข้าวเสริมสารสกัดดอกกระเจี๊ยบแดง (Hibiscus sabdariffa L.) และดอกอัญชัน (Clitoria Ternatea L.) ด้วยเทคนิคการแทรกซึมภายใต้สภาวะสุญญากาศ
ผันแปรเวลาการแช่ภายใต้ความดันสุญญากาศ 50 มิลลิบาร์ (Vacuum time) นาน 10 และ 20 นาที
จากนั้นเพิ่มระดับความดันให้เข้าสู่ความดันบรรยากาศปกติ
และแช่ต่อเป็นเวลา 10 และ 20 นาที (Relaxation time)
จากการทดลองพบว่า ค่าความสว่าง (L* value) ของข้าวเสริมสารสกัดสมุนไพรลดลงตามเวลาการแช่ภายใต้ความดันสุญญากาศและความดันบรรยากาศปกติที่เพิ่มขึ้น ขณะที่เปอร์เซ็นต์การสูญเสียน้ำ (Water loss) ปริมาตรสารสกัดสมุนไพรที่แทรกซึมในเมล็ดข้าว (X) ปริมาตรของเมล็ดข้าวที่เสียรูป (g) และความพรุนที่ยอมให้สารสกัดสมุนไพรเคลื่อนที่ผ่านเมล็ดข้าว (ee) สูงขึ้น ตามเวลาการแช่ภายใต้ความดันสุญญากาศและความดันบรรยากาศปกติที่เพิ่มขึ้น
นอกจากนี้ข้าวเสริมสารสกัดสมุนไพรที่แช่ภายใต้ความดันสุญญากาศและความดันบรรยากาศปกตินาน 20/20 นาที มีคุณภาพการต้านอนุมูลอิสระซึ่งประกอบด้วย ปริมาณสารประกอบฟีนอล ฟลาโวนอยด์ และแอนโทไซยานิน รวมถึงฤทธิ์ต้านอนุมูลอิสระ DPPH และ Ferric reducing antioxidant power (FRAP) สูงที่สุด
โดยข้าวเสริมสารสกัดดอกกระเจี๊ยบแดงมีปริมาณสารฟลาโวนอยด์ (483.79 mg Catechin equivalent/100g) และฤทธิ์ต้านอนุมูลอิสระ FRAP (55.64 Trolox equivalent/100g) สูงกว่าข้าวเสริมสารสกัดดอกอัญชัน (155.09 mg Catechin equivalent/100g และ 25.41 Trolox equivalent equivalent/100g ตามลำดับ) อย่างมีนัยสำคัญทางสถิติ (P≤0.05)
งานวิจัยนี้แสดงให้เห็นว่าเวลาการแช่ข้าวในสารสกัดสมุนไพรภายใต้ความดันสุญญากาศและความดันบรรยากาศปกติที่นานขึ้นช่วยเสริมสารสกัดสมุนไพรในเมล็ดข้าวได้มากขึ้น
งานวิจัยนี้มีวัตถุประสงค์เพื่อศึกษาผลของวิธีการเตรียมถั่วเหลือง  (วิธีที่ 1 ใช้น้ำและความร้อน
และวิธีที่ 2 ใช้โซเดียมไบคาร์บอเนตและความร้อน)  ต่อสมบัติทางเคมีกายภาพ  และประสาทสัมผัสของน้ำนมถั่วเหลือง
ผลการทดลองพบว่าน้ำนมถั่วเหลืองที่ถูกเตรียมด้วยวิธีที่ 1  มีปริมาณโปรตีน  คาร์โบไฮเดรต
และคะแนนการยอมรับจากผู้บริโภคในด้านกลิ่น  รสชาติ  เนื้อสัมผัส  และความชอบโดยรวมมากกว่าวิธีที่ 2
ปริมาณความชื้น  โปรตีน  คาร์โบไฮเดรต  ไขมัน  และเถ้าของน้ำนมถั่วเหลืองที่เตรียมโดยวิธีที่ 1 เท่ากับ ร้อยละ 90.71   3.83   3.41   1.73   0.32 (โดยน้ำหนักเปียก)  ตามลำดับ
หลังจากนั้นนำน้ำนมถั่วเหลืองที่เตรียมโดยวิธีที่ 1 ไปทำแห้งแบบพ่นฝอย
โดยศึกษาผลของอุณหภูมิลมร้อนขาเข้า (150  160 และ 170 องศาเซลเซียส)  และความเข้มข้นของมอลโตเด็กซ์ตริน (ร้อยละ 9  12 และ 15 โดยน้ำหนักต่อปริมาตร)  ต่อสมบัติทางเคมีกายภาพของนมถั่วเหลืองผง  พบว่าความเข้มข้นของมอลโตเด็กซ์ตรินเท่ากับร้อยละ 15
โดยน้ำหนักต่อปริมาตร  และอุณหภูมิลมร้อนขาเข้าเท่ากับ 160 และ 170 องศาเซลเซียส
ทำให้นมถั่วเหลืองผงมีค่าดัชนีการละลาย (1 มิลลิลิตร) และค่าความคงตัว (ร้อยละ 31) สูงที่สุด
ดังนั้นสภาวะที่ดีที่สุดในการผลิตนมถั่วเหลืองผงด้วยวิธีอบแห้งแบบพ่นฝอย  ที่ทำให้ค่าดัชนีการละลาย  และความคงตัวของนมถั่วเหลืองผงมีค่าสูงที่สุด และใช้พลังงานน้อยที่สุด  คือ การใช้มอลโตเด็กซ์ตรินร้อยละ 15
โดยน้ำหนักต่อปริมาตร  และอุณหภูมิลมร้อนขาเข้าเท่ากับ 160 องศาเซลเซียส
การวิจัยครั้งนี้มีวัตถุประสงค์เพื่อได้แบบจำลองการพยากรณ์ปริมาณน้ำฝน
โดยพยากรณ์ปริมาณน้ำฝนรายเดือนของจังหวัดบุรีรัมย์ ตั้งแต่เดือนมกราคม พ.ศ. 2553 ถึงเดือนธันวาคม พ.ศ. 2562 จำนวน 120 ค่า
ผู้วิจัยได้แบ่งข้อมูลออกเป็น 2 ชุด ชุดที่ 1 จำนวน 108 ค่า ตั้งแต่เดือนมกราคม พ.ศ. 2553 ถึงเดือนธันวาคม พ.ศ. 2561
สำหรับการศึกษาตัวแบบพยากรณ์ โดยวิธีการแยกส่วนประกอบแบบการคูณ วิธีปรับให้เรียบเอ็กซ์โปเนนเชียลอย่างง่าย และวิธีฟังก์ชันการถ่ายโอน
ข้อมูลชุดที่ 2 จำนวน 12 ค่า ตั้งแต่เดือนมกราคมถึงเดือนธันวาคม พ.ศ. 2562 นำมาใช้สำหรับการเปรียบเทียบความแม่นยำของค่าพยากรณ์ด้วยเกณฑ์เปอร์เซ็นต์ค่าความคลาดเคลื่อนสัมบูรณ์เฉลี่ย (MAPE)
ผลการวิจัยพบว่าจากวิธีการพยากรณ์ทั้งหมดที่ได้ศึกษา วิธีพยากรณ์ฟังก์ชันการถ่ายโอนเป็นวิธีที่เหมาะสมกับอนุกรมเวลาชุดนี้มากที่สุด
ในบทความนี้ได้นำเสนอแนวคิดของสมาชิกรักษาปรกติในกึ่งกรุปเกือบซ้ายและมีการตรวจสอบสมบัติต่าง ๆ ของสิ่งที่กล่าวมาข้างต้น
"นอกจากนี้ได้พิสูจน์ว่าถ้า (S,*) เป็น LA**-กึ่งกรุปปรกติและ $a\in S$  แล้วเงื่อนไขต่อไปนี้สมมูลกัน"
สุดท้ายนี้ได้หาลักษณะเฉพาะของสมาชิกรักษาปรกติใน LA**-กึ่งกรุปปรกติ
งานวิจัยนี้มีวัตถุประสงค์เพื่อศึกษาประสิทธิภาพของแผนภูมิควบคุมค่าเฉลี่ยเคลื่อนที่ (moving average : MA)
สำหรับตรวจจับการเปลี่ยนแปลงพารามิเตอร์ของกระบวนการ
เมื่อกำหนดให้ความกว้างของการหาค่าเฉลี่ย (w) มีค่าเท่ากับ 3 4 และ 5 ตามลำดับ
เมื่อข้อมูลมีการแจกแจงปัวซงที่มีการตัดปลายศูนย์ (zero truncated Poisson: ZTP)
นอกจากนี้ทำการเปรียบเทียบประสิทธิภาพแผนภูมิควบคุม MA กับแผนภูมิควบคุมรอยตำหนิของชิวฮาร์ท ( c chart) ในการตรวจจับการเปลี่ยนแปลงพารามิเตอร์ของกระบวนการ
ซึ่งเกณฑ์ที่วัดประสิทธิภาพของแผนภูมิควบคุมคือความยาวรันเฉลี่ย (average run length : ARL)
โดยใช้วิธีการจำลองมอนติคาร์โล (Monte Carlo)
ผลการวิจัยพบว่า เมื่อความกว้างของการหาค่าเฉลี่ยเพิ่มขึ้น
แผนภูมิควบคุม MA จะมีความไวในการตรวจจับการเปลี่ยนแปลงได้เร็วขึ้น
นอกจากนี้ยังพบว่าแผนภูมิควบคุม MA มีประสิทธิภาพในการตรวจจับการเปลี่ยนแปลงขนาดเล็ก ได้ดีกว่าแผนภูมิควบคุม c
แต่เมื่อกระบวนการมีการเปลี่ยนแปลงขนาดใหญ่
พบว่า แผนภูมิควบคุม c  จะมีประสิทธิภาพในตรวจจับการเปลี่ยนแปลงได้ดีกว่าแผนภูมิควบคุม MA
การศึกษาวิจัยในครั้งนี้มีวัตถุประสงค์เพื่อศึกษาแบบจำลอง CA-Markov และแบบจำลอง CLUE-S ใน     การคาดการณ์การใช้ประโยชน์ที่ดินในพื้นที่ป่าสงวนแห่งชาติ จังหวัดน่าน
และเพื่อคาดการณ์การใช้ประโยชน์ที่ดินในพื้นที่ป่าสงวนแห่งชาติ จังหวัดน่าน ปี พ.ศ. 2563
ผลการศึกษา พบว่า แบบจำลอง CA-Markov มีร้อยละความถูกต้องของการจำแนกโดยรวม เท่ากับ 90.95
และมีค่าสัมประสิทธิ์ Kappa เท่ากับ 0.80
และแบบจำลอง CLUE-S มีร้อยละความถูกต้องของการจำแนกโดยรวม เท่ากับ 91.96
และมีค่าสัมประสิทธิ์ Kappa เท่ากับ 0.82
โดยแบบจำลอง CA-Markov สามารถคาดการณ์การใช้ประโยชน์ที่ดินจากการใช้ข้อมูลการใช้ประโยชน์ที่ดินของสองช่วงเวลา
ซึ่งในส่วนของแบบจำลอง CLUE-S ต้องอาศัยปัจจัยเพื่อหาความสัมพันธ์ระหว่างประเภทของการใช้ประโยชน์ที่ดินกับปัจจัยที่เกี่ยวข้องทำให้ ผลการคาดการณ์จากแบบจำลอง CLUE-S มีความถูกต้องโดยรวมและค่าสัมประสิทธิ์ Kappa มากกว่าแบบจำลอง CA-Markov
งานวิจัยนี้เป็นการใช้ประโยชน์จากน้ำกากส่าซึ่งเป็นน้ำเสียจากกระบวนการกลั่นเอทานอล
เพื่อผลิตแก๊สไฮโดรเจนด้วยกระบวนการหมักแบบไม่ใช้แสง
มีวัตถุประสงค์เพื่อหาระยะเวลากักเก็บน้ำ (hydraulic retention time
งานวิจัยนี้มีวัตถุประสงค์เพื่อ ศึกษาองค์ประกอบทางเคมี ได้แก่ ความชื้น เถ้า สารแทรกที่ละลายในตัวทำละลายอินทรีย์ ลิกนิน เยื่อใยหยาบ โฮโล-เซลลูโลส และแอลฟา–เซลลูโลส จากใบอ่อน โคนอ่อน ใบแก่ และโคนแก่ ของธูปฤาษี ในดินเค็มหนองบ่อ อำเภอบรบือ จังหวัดมหาสารคาม
และสกัดเซลลูโลสจากใบอ่อน โคนอ่อน ใบแก่ และโคนแก่ ของธูปฤาษี
จากการศึกษาพบว่าความชื้น เถ้า สารแทรกที่ละลายในตัวทำละลายอินทรีย์และลิกนินมีปริมาณร้อยละ 78.60-88.99 7.43-9.40 11.98-15.73 และ 8.92-16.75 ตามลำดับ ซึ่งอยู่ในระดับที่สามารถแปรรูปรับประทานได้ไม่เป็นอันตรายต่อร่างกายและมีปริมาณเยื่อใยหยาบ ปริมาณโฮโลเซลลูโลส และแอลฟาเซลลูโลสร้อยละ 29.13-36.61 52.53-66.16 และ 37.83-54.44 เหมาะสมที่จะเป็นพืชทางเลือกในการใช้ประโยชน์จากเส้นใย
เมื่อสกัดเซลลูโลสจากใบอ่อน โคนอ่อน ใบแก่ และโคนแก่ของธูปฤาษี
พบว่ามีปริมาณสารเจือปนต่ำและมีปริมาณแอลฟา-เซลลูโลสสูง
โดยเซลลูโลสจากโคนแก่มีปริมาณแอลฟา-เซลลูโลสสูงสุดคือร้อยละ 86.52 มีค่าเทียบเท่ากับเซลลูโลสในท้องตลาด
เมื่อวิเคราะห์โครงสร้างผลึกด้วยเทคนิคการเลี้ยวเบนด้วยรังสีเอ็กซ์ (X-ray diffraction)  และอินฟราเรดสเปกตรัม (FT-IR)
พบว่าลิกนินถูกกำจัดออก ได้เซลลูโลสที่มีความเป็นผลึกและมีความบริสุทธิ์สูง
แสดงให้เห็นว่าธูปฤาษีในดินเค็มหนองบ่อ อำเภอบรบือ
จังหวัดมหาสารคาม สามารถเป็นแหล่งเซลลูโลสใช้ประโยชน์ในอาหารได้
ผลิตภัณฑ์ข้าวเกรียบปลาที่ผ่านการทอดมีปริมาณไขมันสูงและมีความเสี่ยงเป็นโรคมะเร็ง
รวมทั้งผู้บริโภคนิยมเลือกซื้ออาหารในร้านสะดวกซื้อที่ใช้ไมโครเวฟในการอุ่นอาหาร
เนื่องจากสะดวกและประหยัดเวลา
การวิจัย  นี้มีวัตถุประสงค์เพื่อศึกษาการอบพองข้าวเกรียบปลาด้วยไมโครเวฟต่อคุณสมบัติทางกายภาพและเคมีของข้าวเกรียบปลากึ่งสำเร็จ
"โดยนำข้าวเกรียบปลาดาโต๊ะและข้าวเกรียบปลานราธิวาสในพื้นที่ 3 จังหวัดชายแดนใต้อบพองด้วยเครื่องไมโครเวฟที่กำลังคลื่นไมโครเวฟ  1,300  และ  1,700 วัตต์ และระยะเวลาอบที่ 10  20  และ  30 วินาที"
จากการศึกษา พบว่า กำลังคลื่นไมโครเวฟและระยะเวลามีผลต่อค่าความสว่าง  (L*) ในข้าวเกรียบปลาแตกต่างกัน (p≤0.05)
"โดยข้าวเกรียบปลาดาโต๊ะและนราธิวาสใช้กำลังคลื่นไมโครเวฟ 1,700 วัตต์ ระยะเวลา 30 วินาที เหมาะสมที่สุดในการอบพองขยายตัวได้ดีและมีคุณภาพตามที่มาตรฐานกำหนดไว้"
ซึ่งค่า L* ของข้าวเกรียบปลาทั้ง 2 ชนิดมีแนวโน้มจะมีค่าลดลง แปรตามกำลังคลื่นไมโครเวฟและระยะเวลาการอบพองด้วยไมโครเวฟที่เพิ่มขึ้น
ขณะที่ค่า a* และ b* มีแนวโน้มค่าสีแดงและสีเหลืองเพิ่มขึ้นตามลำดับ  (p≤0.005)
เมื่อพิจารณาค่าการพองตัวเพิ่มขึ้นแปรตามกำลังคลื่นไมโครเวฟและระยะเวลาที่เพิ่มขึ้น
ในขณะที่ปริมาณความชื้นและค่าวอเตอร์แอคติวิตี้ (aw) จะลดลง      ข้าวเกรียบปลาหลังการอบพองด้วยไมโครเวฟ พบว่า ปริมาณความชื้น ร้อยละ 2.51-3.47 และค่า aw อยู่ในช่วง 0.41-0.46
ซึ่งสามารถยืดอายุการเก็บรักษาของผลิตภัณฑ์ได้
คุณภาพทางประสาทสัมผัสของผลิตภัณฑ์ พบว่าข้าวเกรียบปลา ดาโต๊ะมีคะแนนการทดสอบด้านความชอบโดยรวมสูงว่าข้าวเกรียบปลานราธิวาส ซึ่งมีคะแนนเท่ากับ 7.23 (ชอบปานกลาง) และ 7.16 (ชอบปานกลาง) ตามลำดับ
ดังนั้นข้าวเกรียบปลาอบพองด้วยกำลังคลื่นไมโครเวฟระดับอุตสาหกรรมมีรสชาติ เนื้อสัมผัส  กลิ่นใกล้เคียงกับข้าวเกรียบปลาทอดและสามารถขยายทางการตลาดต่อไป
งานวิจัยนี้มีจุดประสงค์เพื่อศึกษาสูตรของสารเคลือบบริโภคได้ (ไม่เคลือบ  เคลือบด้วยโซเดียมอัลจิเนต และโซเดียมอัลจิเนตที่มีน้ำมันสกัดยูจีนอล) และระยะเวลาการเก็บรักษาที่อุณหภูมิ  4  องศาเซลเซียส ต่อสมบัติทางด้านกายภาพ  ประสาทสัมผัส และจุลชีววิทยาของมะละกอสดตัดแต่ง
โดยหั่นมะละกอสุกเป็นรูปลูกบาศก์
มียาวด้านละ 2  เซนติเมตร
จุ่มลงในสารเคลือบที่ประกอบด้วยโซเดียมอัลจิเนต  กลีเซอรอล  และน้ำมันดอกทานตะวัน
ความเข้มข้นร้อยละ 2.00   1.50  และ 0.025 w/v  ตามลำดับ
สำหรับสูตรโซเดียมอัลจิเนตที่มีน้ำมันสกัดยูจีนอล
เติมน้ำมันสกัดยูจีนอลความเข้มข้นร้อยละ 0.10 w/v  พบว่าการเคลือบมะละกอสดตัดแต่งด้วยโซเดียมอัลจิเนตและโซเดียมอัลจิเนตที่มีน้ำมันสกัดยูจีนอล  ช่วยลดการสูญเสียน้ำหนัก  และรักษาความแน่นเนื้อได้มากกว่าตัวอย่างที่ไม่เคลือบ
ผู้บริโภคให้คะแนนความชอบด้านกลิ่นและรสชาติของตัวอย่างทุกทรีทเมนต์ไม่มีความแตกต่างกันอย่างมีนัยสำคัญทางสถิติ
ตัวอย่างที่เคลือบด้วยโซเดียมอัลจิเนตและโซเดียมอัลจิเนตที่มีน้ำมันสกัดยูจีนอลมีคะแนนความชอบด้านลักษณะปรากฏ สี  ความแน่นเนื้อ  และความชอบโดยรวมไม่แตกต่างอย่างมีนัยสำคัญ  และมีค่ามากกว่าตัวอย่างที่ไม่เคลือบอย่างมีนัยสำคัญ
โดยตัวอย่างที่เคลือบด้วยโซเดียมอัลจิเนตและโซเดียมอัลจิเนตที่มีน้ำมันสกัดยูจีนอลมีคะแนนความชอบรวมระหว่าง 6-7 คะแนน
แสดงว่าผู้บริโภคชอบเล็กน้อยถึงปานกลาง
ตัวอย่างที่เคลือบด้วยโซเดียมอัลจิเนตที่มีน้ำมันสกัดยูจีนอลสามารถยับยั้งเชื้อแบคทีเรียกลุ่มแอโรบิกและยีสต์ราระหว่างการเก็บรักษาที่อุณหภูมิ 4 องศาเซลเซียส ได้ดีที่สุดเมื่อเทียบกับทรีทเมนต์อื่น
ระบบที่มีความซับซ้อนที่ใช้กันในปัจจุบันส่วนใหญ่ เช่น ระบบการสื่อสาร ระบบซอฟท์แวร์ เครื่องยนต์ของรถยนต์ เฮลิคอปเตอร์ เครื่องกำเนิดไฟฟ้าบนเครื่องบิน ฯลฯ ล้วนแล้วแต่เป็นระบบที่ซ่อมแซมได้
กล่าวคือ เมื่อระบบเกิดความขัดข้องหรือล้มเหลว
ผู้ใช้สามารถที่จะทำการซ่อมแซมแล้วนำกลับมาใช้ซ้ำได้อีกโดยไม่จำเป็นต้องหาระบบใหม่มาทดแทน
โดยทั่วไปแล้ว ก่อนที่ระบบที่ซ่อมแซมได้จะถูกนำไปใช้งานหรือถูกนำไปจำหน่ายให้กับลูกค้า
ระบบจะต้องผ่านขั้นตอนการทดสอบในระยะที่เรียกว่า ระยะพัฒนาระบบ (development phase)
เพื่อตรวจสอบประสิทธิภาพและความเชื่อถือได้
ตลอดจนเพื่อแก้ปัญหาหรือข้อบกพร่องที่อาจเกิดจากการออกแบบในขั้นแรกที่ยังไม่สมบูรณ์
โดยการทดสอบระบบดังกล่าวจะส่งผลต่อการออกแบบครั้งสุดท้ายก่อนที่จะถูกนำออกไปจำหน่ายและความเชื่อถือได้ของระบบจะถูกนำมาใช้ในการกำหนดระยะเวลารับประกันสินค้า
ในบทความนี้ จะกล่าวถึงแนวคิดพื้นฐานและการอนุมานทางสถิติเบื้องต้นสำหรับกระบวนการนอนฮอเมอจีเนียสปัวซงชนิดพิเศษที่เรียกว่า กระบวนการเพาเวอร์ลอว์ ซึ่งเป็นกระบวนการที่ถูกนำมาใช้อย่างแพร่หลายในการศึกษาและวิเคราะห์ความเชื่อถือได้ของระบบที่ซ่อมแซมได้
นอกจากนี้ ในบทความยังนำเสนอตัวอย่างการนำกระบวนการเพาเวอร์ลอว์หรือแบบจำลองเพาเวอร์ลอว์ไปประยุกต์ใช้กับข้อมูลจริงที่มาจากระบบที่ซ่อมแซมได้
โดยข้อมูลที่นำมาวิเคราะห์คือเวลาการเกิดความล้มเหลวของเครื่องกำเนิดไฟฟ้าของเครื่องบิน และเวลาการเกิดความล้มเหลวของเครื่องปรับอากาศในเครื่องบินโบอิ้ง
ปัจจัยที่กระทบต่อราคาของหุ้นในตลาดหลักทรัพย์แห่งประเทศไทยนั้นมีอยู่หลายปัจจัย
รวมทั้งข่าวสารต่าง ๆ ที่มีผลกระทบต่อราคาของหุ้น
ผู้วิจัยจึงเกิดแนวคิดที่จะพยากรณ์แนวโน้มของราคาหุ้นรายวันจากข้อความข่าวโดยใช้วิธีการประมวลผลภาษาธรรมชาติ (Natural Language Processing : NLP)
เพื่อให้นักลงทุนสามารถคาดคะเนทิศทางของราคาหุ้นก่อนที่ตลาดหลักทรัพย์แห่งประเทศไทยเปิดโดยศึกษาข้อความข่าวจากแหล่งข่าวต่างๆ
และใช้การตัดคำ (Tokenizer) จาก library pythainlp ในโปรแกรมภาษาไพธอน ver.3.7.1
จากนั้นสร้างแบบจำลองโดยใช้ตัวแบบการจำแนก (Classification model )
เพื่อหาแบบจำลอง (model) และวิธีการตัดคำ (Tokenizer) ที่มีค่าความถูกต้องแม่นยำ (accuracy) สูงสุดเพื่อใช้พยากรณ์ทิศทางของราคาหุ้นในแต่ละวัน
"ในการวิจัยนี้ได้พยากรณ์แนวโน้มของราคาหุ้นทั้งหมด 3 วัน คือวันที่ 5 , 6 , 7 กุมภาพันธ์ 2563"
โดยการสุ่มหุ้นอย่างละ 1 ตัว
ด้วยการสุ่มตัวอย่างอย่างง่าย (SRS) จากหุ้น 5 กลุ่ม คือ กลุ่ม ICT สุ่มได้หุ้นของบริษัท อินทัช โฮลดิ้งส์ จำกัด (INTUCH)
จากงานวิจัยพบว่า ตัวแบบ Gradient Boosting Classifier เป็นตัวแบบที่มีความเหมาะสมมากที่สุดและเปรียบเทียบสถานะค่าพยากรณ์กับค่าจริงได้ความถูกร้อยละ 100
ในส่วนของกลุ่ม ENGER สุ่มได้หุ้นของบริษัท ไทยออยล์ จำกัด (TOP) และกลุ่ม HELTH สุ่มได้หุ้นของบริษัท โรงพยาบาลบำรุงราษฎร์ จำกัด (BH) นั้น
ไม่สามารถสรุปตัวแบบที่มีความเหมาะสมมากที่สุดได้และเปรียบเทียบสถานะค่าพยากรณ์กับค่าจริงได้ความถูกต้องร้อยละ 66.67 ในกลุ่ม COMM
สุ่มได้หุ้นของบริษัท ซีพี ออลล์ จำกัด (CPALL) และกลุ่ม BANK  คือธนาคารกสิกรไทย จำกัด (มหาชน) (KBANK) ตัวแบบ KNeighbors Classifier เป็นตัวแบบที่ความเหมาะสมมากที่สุดและเปรียบเทียบสถานะค่าพยากรณ์กับค่าจริงจะได้ความถูกต้องร้อยละ 66.67
โรคเมลิออยโดสิสเป็นโรคที่เกิดจากเชื้อ Burkholderia pseudomallei
โดยสามารถติดเชื้อได้ทั้งคนและสัตว์
ซึ่งคนสามารถรับเชื้อจากสัตว์ได้จากการสัมผัสสารคัดหลั่ง
โดยเชื้อจะพบได้ใน ดิน แหล่งน้ำ
และมักแพร่ระบาดมากในช่วงฤดูฝน
ซึ่งในงานวิจัยฉบับนี้ได้สร้างแบบจำลองทางคณิตศาสตร์การระบาดของโรคเมลิออยโดสิสจากสัตว์สู่คน
โดยเพิ่มปัจจัยปริมาณน้ำฝนเพื่อวิเคราะห์ผลกระทบของการแพร่ระบาดของโรคเมลิออยโดสิสกับสัดส่วนประชากรคนที่ได้รับเชื้อและแสดงอาการ
ผู้วิจัยได้หาจุดสมดุลภายใต้สภาวะไร้โรคและระบาดเรื้อรัง ค่าสืบพันธุ์พื้นฐาน   และวิเคราะห์ความเสถียรภาพของจุดสมดุล
ซึ่งผลการวิเคราะห์ความเสถียรพบว่าที่จุดสมดุลภายใต้สภาวะไร้โรคมีความเสถียรภาพเฉพาะที่เชิงเส้นกำกับ
เมื่อ    และที่จุดสมดุลภายใต้สภาวะระบาดเรื้อรังมีความเสถียรภาพเฉพาะที่เชิงเส้นกำกับ
เมื่อ
"และผลการวิเคราะห์เชิงตัวเลขปัจจัยปริมาณน้ำฝนพบว่าเมื่อกำหนดให้การจำลองปริมาณน้ำฝนเป็น 0.001, 0.01, 0.1"
"จะส่งผลกระทบให้สัดส่วนประชากรคนที่ได้รับเชื้อและแสดงอาการเป็น 0.0320, 0.2008, 0.4253 ตามลำดับ"
ดังนั้นปริมาณน้ำฝนจึงมีผลกระทบต่อการระบาดของโรคเมลิออยโดสิสในประชากรคน
งานวิจัยนี้มีวัตถุประสงค์เพื่อศึกษาการแพร่กระจายและแนวโน้มการเปลี่ยนแปลงเชิงพื้นที่และเวลาของอุณหภูมิที่ผิวน้ำทะเลในอ่าวไทยจากดาวเทียม Aqua MODIS ตั้งแต่เดือนมกราคม พ.ศ. 2546 ถึง เดือนธันวาคม พ.ศ. 2560 (15 ปี)
โดยใช้โปรแกรม R และแพ็คเกจด้านภูมิสารสนเทศในการวิเคราะห์ข้อมูล
พบว่าการแพร่กระจายเชิงพื้นที่และเวลาของอุณหภูมิผิวน้ำทะเลเฉลี่ยรายปีในอ่าวไทยนั้นมีค่าใกล้เคียงกันในแต่ละปี (ประมาณ 29 ถึง 31 องศาเซลเซียส)
นอกจากนี้แนวโน้มการเปลี่ยนแปลงอุณหภูมิผิวน้ำทะเลชี้ให้เห็นว่าอุณหภูมิผิวน้ำทะเลในอ่าวไทยโดยทั่วไปมีแนวโน้มเพิ่มสูงขึ้น (ประมาณ 0.02 ถึง 0.06 องศาเซลเซียสต่อปี)
โดยอัตราการเปลี่ยนแปลงจะแตกต่างกันไปในแต่ละพื้นที่โดยเฉพาะอย่างยิ่งในบริเวณอ่าวไทยตอนบนและชายฝั่งทะเลบริเวณอ่าวไทยตอนล่างที่มีแนวโน้มการเปลี่ยนแปลงเชิงเวลาสูงกว่าบริเวณอื่น ๆ
ระบบบำบัดน้ำเสียแป้งมันสำปะหลังดัดแปรมีของเสียหลัก 2 ชนิด คือ เศษตะกอนแป้งจากบ่อตกตะกอนเบื้องต้น และตะกอนชีวภาพจากบ่อตะกอนเร่ง
มีความเหมาะสมที่จะนำมาใช้ในหมักโดยระบบหมักไร้อากาศเพื่อผลิตก๊าซชีวภาพ
พบว่าเศษตะกอนแป้งเป็นของเสียที่มีศักยภาพในการผลิตก๊าซชีวภาพ
และมีเทนสูงมาก เท่ากับ 382 และ 225 L/kg TVSadded (ร้อยละมีเทนเท่ากับ 59) ตามลำดับ
แต่การหมักเศษตะกอนแป้งเพียงอย่างเดียวระบบค่อนข้างเสี่ยงต่อการล้มเหลวจากการสะสมตัวของกรดอินทรีย์ระเหยที่ทำให้พีเอชของระบบลดลงอย่างรวดเร็ว
ซึ่งการนำเศษตะกอนแป้งมาหมักเพียงชนิดเดียว อาจต้องมีการปรับพีเอชของระบบในระหว่างการหมัก
โดยควรมีการพิจารณาความคุ้มค่าและเหมาะสมในการเติมสารเคมีเพื่อปรับพีเอชของระบบต่อไป
ในขณะที่การนำมาหมักร่วมกับตะกอนชีวภาพด้วยอัตราส่วน 0.5:0.5 ช่วยทำให้เสถียรภาพของระบบดีขึ้น
แต่ประสิทธิภาพในการผลิตก๊าซชีวภาพและมีเทนค่อนข้างต่ำเพียง 196 และ 127 L/kg TVSadded (ร้อยละมีเทนเท่ากับ 65)
แสดงให้เห็นว่าตะกอนชีวภาพมีประโยชน์ในการปรับปรุงสภาวะการทำงานของระบบให้มีเสถียรภาพดีขึ้น
แต่ควรมีศึกษาการปรับปรุงประสิทธิภาพในการผลิตก๊าซชีวภาพและมีเทนให้สูงขึ้น
งานวิจัยนี้มีวัตถุประสงค์เพื่อทำการคัดเลือกไซยาโนแบคทีเรียจากคลองแสนแสบที่สามารถผลิตไฮโดรเจนได้
พบว่า Arthronema africanum Sansab เป็นไซยาโนแบคทีเรียที่สามารถผลิตไฮโดรเจนได้สูงสุดเมื่อเพาะเลี้ยงในอาหารเลี้ยงเชื้อ BG110
สูตรดัดแปลงที่มีความเข้มข้นของเหล็กอยู่ที่ 46 ไมโครโมลาร์ โซเดียมคาร์บอเนต 0.8 กรัม ค่าพีเอช 7.0
และเพาะเลี้ยงเป็นเวลา 7 วัน
"จากนั้นทำการเก็บเกี่ยวเซลล์และนำเซลล์ไปวางบนเครื่องเขย่าที่ความเร็ว 160 รอบต่อนาที ที่อุณหภูมิห้อง ภายใต้ความเข้มแสง 2,500 ลักซ์ เป็นเวลา 24 ชั่วโมง"
พบว่าเมื่อบ่มเซลล์ในที่สว่างเป็นเวลา 24 ชั่วโมง
เซลล์จะให้ผลผลิตไฮโดรเจนอยู่ที่ 55.42 µmolH2/mgChl/h เทียบกับ BG110 สูตรปกติ ที่ให้ผลการผลิตไฮโดรเจนเพียง 42.09 µmolH2/mgChl/h
ในขณะที่อาหารสูตร  BG11 ไม่สามารถผลิตไฮโดรเจนได้
ปัจจุบันมีการใช้สีย้อมกันอย่างมากเนื่องจากมีประโยชน์หลายอย่าง
แต่ทุกสิ่งย่อมมีทั้งข้อดีและข้อเสีย
สีย้อมเหล่านี้ก็มีความอันตรายอยู่ เช่น มีสารก่อมะเร็ง
สามารถทำให้เกิดอันตรายร้ายแรงต่อสิ่งมีชีวิตในน้ำและผู้ใช้น้ำ
การทิ้งสีย้อมลงในแหล่งน้ำโดยไม่มีการบำบัดก่อน
ทำให้สีย้อมเหล่านี้เกิดการตกค้างในแหล่งน้ำ มีผลต่อสัตว์
รวมถึงมนุษย์ที่มีการใช้น้ำหรือมีการบริโภคสัตว์จากแหล่งน้ำ ส่งผลเสียต่อสิ่งแวดล้อม
จึงจำเป็นที่จะต้องหาวิธีบำบัดน้ำที่มีสีย้อมปนเปื้อนอยู่ก่อนที่จะปล่อยลงในแหล่งน้ำ
การใช้วัสดุเหลือใช้ทางการเกษตรมาเป็นตัวดูดซับ เช่น เปลือกไข่คือทางเลือกที่ดีเนื่องจากมีต้นทุนต่ำ หาได้ง่าย ใช้ในครัวเรือนและเป็นวัสดุเหลือใช้ที่มีมาก
โดยคณะผู้จัดทำต้องการทำการทดสอบเปรียบเทียบการดูดซับสีย้อม methylene blue กับถ่านกำมันต์ซึ่งเป็นวัสดุที่มีการดูดซับสีได้ดีแต่กระบวนการผลิตถ่านนั้น
ส่งผลให้เกิดมลพิษ
ทำให้เกิดภาวะโลกร้อนเนื่องจากมีการปลดปล่อยก๊าซเรือนกระจก
โดยทำการวัดปริมาณสีย้อม methylene blue ที่ถูกดูดซับด้วยเครื่อง UV-Visible spectrophotometer เปรียบเทียบกันและนำไปทดสอบความเป็นพิษโดยใช้ไรทะเลเป็นสัตว์ทดลอง เลี้ยงไว้ 24 ชั่วโมงและนำเนื้อเยื่อของไรทะเลมาทำพาราฟินบล็อกและย้อมสีแล้วส่องด้วยกล้องจุลทรรศน์แบบใช้แสงเพื่อดูลักษณะความผิดปกติที่เกิดขึ้น
พบว่าเปลือกไข่สามารถนำมาใช้เป็นตัวดูดซับสีย้อม methylene blue ที่ปนเปื้อนอยู่ในน้ำได้เช่นเดียวกับถ่านกัมมันต์แต่จะต้องใช้ในปริมาณที่มากกว่า
การใช้เปลือกไข่เป็นตัวดูดซับสีย้อม methylene blue
ไม่ได้ก่อให้เกิดความเป็นพิษต่อเซลล์มากกว่าถ่านกัมมันต์
เปลือกไข่นับเป็นอีกทางเลือกที่ดีสำหรับการบำบัดน้ำที่มีการปนเปื้อนของสีย้อม methylene blue
งานวิจัยนี้ทำการศึกษาความสามารถในการดูดซับสีเมทิลีนบลูโดยทำการเปรียบเทียบระหว่างซีโอไลต์สังเคราะห์ Na-A ที่สังเคราะห์จากตะกอนเหลือทิ้งจากกระบวนการผลิตน้ำประปา และซีโอไลต์มาตรฐาน 4A
โดยทำการศึกษาปัจจัยที่มีผลต่อการดูดซับสีเมทิลีนบลูได้แก่ ปริมาณวัสดุดูดซับ ระยะเวลาที่ใช้ในการดูดซับ ความเข้มข้นของสีเมทิลีนบลู และค่าพีเอช
เพื่อหาสภาวะที่เหมาะสมในการดูดซับ
โดยใช้สมการของแลงเมียร์และฟรุนดิชในการศึกษาไอโซเทอมของการดูดซับ
จากผลการทดลอง พบว่า ปริมาณวัสดุดูดซับ และระยะเวลาที่เหมาะสมของซีโอไลต์สังเคราะห์ Na-A เท่ากับ 1 g และ 60 min ตามลำดับ
ซึ่งซีโอไลต์สังเคราะห์ Na-A และ ซีโอไลต์มาตรฐาน 4A ให้ประสิทธิภาพในการดูดซับสีเมทิลีนบลูได้มากกว่า 90 และ 18% ตามลำดับ และความสามารถในการดูดซับของซีโอไลต์แต่ละชนิดในช่วงค่าพีเอช 3-9 มีค่าใกล้เคียงกัน
จากการศึกษาสมการไอโซเทอม พบว่า การดูดซับสีเมทีลีนบลูสอดคล้องกับสมการของแลงเมียร์ มากกว่าฟรุนดิช
โดยซีโอไลต์สังเคราะห์ Na-A และ ซีโอไลต์มาตรฐาน  4A  มีความสามารถในการดูดซับสีเมทิลีนบลูได้สูงสุดเท่ากับ  40.67 และ 7.85  mg/g ตามลำดับ
นั่นแสดงว่าซีโอไลต์สังเคราะห์ Na-A เป็นตัวดูดซับสีเมทีลีนบลูที่ดี
ดังนั้นซีโอไลต์สังเคราะห์ Na-A ที่สังเคราะห์จากตะกอนประปาเป็นวัสดุดูดซับที่ดีสำหรับการกำจัดสีย้อม
ปัจจุบันข้าวพื้นเมืองมีความสำคัญและมีคุณค่าทางโภชนาการสูงแต่ยังขาดการพัฒนาเป็นผลิตภัณฑ์ในรูปแบบต่าง ๆ ในพื้นที่ 3 จังหวัดชายแดนภาคใต้
โดยเฉพาะผลิตภัณฑ์จาจอพื้นเมือง ซึ่งมีความเป็นเอกลักษณ์ในการบริโภคในช่วงงานขึ้นบ้านใหม่ การเกี่ยวข้าวและยกบ้าน
ดังนั้นการวิจัยนี้มีวัตถุประสงค์เพื่อศึกษาชนิดสายพันธุ์ข้าว อัตราส่วนแป้งข้าวเจ้าและแป้งมันสำปะหลังต่อการยอมรับของผู้บริโภค
และศึกษาชนิดและปริมาณการแต่ง สี และกลิ่นด้วยสมุนไพรต่อสมบัติและการยอมรับของผู้บริโภค การศึกษาผลของสายพันธุ์ข้าว อัตราส่วนแป้ง ข้าวเจ้าและแป้งมันสำปะหลัง ทำการผลิตผลิตภัณฑ์และทดสอบคุณภาพทางประสาทสัมผัสของผลิตภัณฑ์ จาจอพื้นเมือง
พบว่า ข้าวสายพันธุ์มะจานู และอัตราส่วนแป้งข้าวเจ้าต่อแป้งมันสำปะหลัง 80 : 20
โดยน้ำหนัก
ผู้ทดสอบให้คะแนน ความชอบเฉลี่ยทุกด้านสูงที่สุดเมื่อเปรียบเทียบกับข้าวสายพันธุ์ซีบูกันตัง
ซึ่งได้รับคะแนนเฉลี่ย ด้านความชอบโดยรวมมากที่สุด 7.45 (ชอบปานกลาง)
โดยผลิตภัณฑ์จาจอมีการใช้สมุนไพร 3 ชนิด ได้แก่ น้ำใบเตย น้ำอัญชัน และน้ำดอกเก็กฮวยที่ใช้ความเข้มข้นร้อยละ 10 และ 20
จากการทดสอบทางประสาทสัมผัส
พบว่า
ผู้ทดสอบให้คะแนนความชอบเฉลี่ยสูงที่สุดของการเติมน้ำสมุนไพรใบเตยที่ร้อยละ 10
การประเมินอายุการเก็บรักษาผลิตภัณฑ์ในถุงอลูมิเนียมฟอยด์ที่สภาวะอุณหภูมิห้อง พบว่า
สามารถยืดอายุการเก็บรักษาได้เป็นระยะเวลา 1 เดือน
โดยมีคุณภาพทางเชื้อจุลินทรีย์ไม่เกินตามที่มาตรฐานกำหนด 1x10 3 โคโลนีต่อกรัมอาหาร
ดังนั้น การใช้แป้งจากข้าวสายพันธุ์พื้นเมืองมะจานูในการผลิตเป็นจาจอพื้นเมืองและใช้น้ำใบเตยในการปรับแต่งสีและกลิ่น ซึ่งเป็นที่ยอมรับของผู้ทดสอบทางประสาทสัมผัส
ปัจจุบันผู้บริโภคให้ความใส่ใจในการบริโภคอาหารเพื่อสุขภาพมากขึ้น
การบริโภคต้นอ่อนพืชจึงได้รับความนิยมเพิ่มขึ้นเนื่องจากต้นอ่อนพืชให้คุณค่าทางโภชนาการสูงกว่าเมล็ดพืช
ต้นอ่อนทานตะวันนับเป็นต้นอ่อนพืชที่ได้รับความนิยมอย่างมาก
เนื่องจากอุดมไปด้วยคุณค่าทางโภชนาการและสารพฤกษเคมี เช่น สารในกลุ่ม ฟีนอลิก วิตามิน และสารสีต่าง ๆ
โดยเฉพาะอย่างยิ่งสารที่มีฤทธิ์ในการต้านอนุมูลอิสระ ซึ่งมีบทบาทสำคัญต่อการดูแลสุขภาพและการป้องกันโรค
งานวิจัยนี้มีวัตถุประสงค์เพื่อคัดเลือกสายพันธุ์ต้นอ่อนทานตะวันและอายุของต้นอ่อนทานตะวันที่เหมาะสมสำหรับการเก็บเกี่ยวเพื่อให้ผู้บริโภคได้รับสารต้านอนุมูลอิสระสูงสุด
โดยคัดเลือกจากต้นอ่อนทานตะวัน 3 สายพันธุ์ คือ สายพันธุ์จัมโบ้ แปซิฟิก และอาตูเอล ซึ่งเป็นสายพันธุ์ที่ผู้บริโภคนิยมรับประทานในท้องตลาดประเทศไทย
โดยระยะเวลาในการเก็บเกี่ยวต้นอ่อน คือ
ขณะที่ต้นอ่อนอายุ  5  7  9  และ 14 วัน
ผู้วิจัยได้ศึกษาการเจริญของต้นอ่อน ความสามารถในการต้านอนุมูลอิสระ
ปริมาณสารสำคัญที่เกี่ยวข้องกับความสามารถในการต้านอนุมูลอิสระ ได้แก่ ปริมาณฟีนอลิกทั้งหมด ปริมาณคลอโรฟิลล์ และปริมาณแคโรทีนอยด์
พบว่า
ในระยะเวลา 14 วัน สายพันธุ์แปซิฟิกมีอัตราการเจริญสูงที่สุด รองลงมาคือสายพันธุ์จัมโบ้ และอาตูเอล (0.20 0.18 และ 0.16 กรัมน้ำหนักสดต่อวัน ตามลำดับ)
จากการศึกษาความสามารถในการต้านอนุมูลอิสระด้วยวิธี DPPH free radical scavenging
และการวิเคราะห์ปริมาณฟีนอลิกทั้งหมด
พบว่า สายพันธุ์แปซิฟิกอายุ 5 วัน มีความสามารถในการต้านอนุมูลอิสระสูงที่สุดเท่ากับ 14.38 มิลลิกรัมสมมูลของกรดแอสคอร์บิกต่อ 100 กรัมน้ำหนักสด
และมีปริมาณฟีนอลิกทั้งหมดเท่ากับ 73.09 มิลลิกรัมสมมูลของกรดแกลลิกต่อ 100 กรัมน้ำหนักสด
ในการวิเคราะห์ปริมาณคลอโรฟิลล์ และแคโรทีนอยด์
พบว่า
ต้นอ่อนทานตะวันสายพันธุ์แปซิฟิกอายุ 14 วันมีปริมาณคลอโรฟิลล์ เอ คลอโรฟิลล์ บี คลอโรฟิลล์ทั้งหมด และแคโรทีนอยด์สูงที่สุด เท่ากับ 0.37 0.12 0.57 และ 7.4 มิลลิกรัมต่อกรัมน้ำหนักสด ตามลำดับ
ดังนั้น
เพื่อให้ผู้บริโภคได้รับสารที่มีความสามารถในการต้านอนุมูลอิสระจากต้นอ่อนทานตะวันมากที่สุด สายพันธุ์และอายุของต้นอ่อนทานตะวันที่เหมาะสมต่อการเก็บเกี่ยวคือ สายพันธุ์แปซิฟิก อายุ 5 วัน
จะเห็นได้ว่าจีโนไทป์ของเมล็ดทานตะวันสายพันธุ์ต่าง ๆ มีผลต่อความสามารถในการต้านอนุมูลอิสระของต้นอ่อนทานตะวัน และสารที่น่าจะเป็นสารสำคัญในการออกฤทธิ์ต้านอนุมูลอิสระด้วยวิธี DPPH free radical scavenging คือ สารประกอบฟีนอลิกทั้งหมด
วัตถุประสงค์ของงานวิจัยนี้  เพื่อศึกษาสภาวะที่เหมาะสมในการสกัดน้ำมันจากเปลือกแครอทโดยใช้วิธีคาร์บอนไดออกไซด์วิกฤตยิ่งยวด
และหาสมการคณิตศาสตร์เพื่อทำนายปริมาณร้อยละผลผลิตน้ำมัน ประสิทธิภาพในการสกัดน้ำมัน และปริมาณเบต้า-แคโรทีน
วางแผนการทดลองแบบเซ็นทรัลคอมโพสิต สำหรับ 2 ปัจจัย  คือ อุณหภูมิ (32 39 56 73  และ 80 องศาเซลเซียส)  และความดัน (14.2 16.5 22.1 27.7  และ 30.0 เมกะปาสคัล)
เพื่อหาสภาวะที่เหมาะสมในการสกัดน้ำมันโดยพิจารณาจากปริมาณร้อยละผลผลิตน้ำมัน ประสิทธิภาพการสกัด และปริมาณเบต้า-แคโรทีนสูงที่สุด
พบว่าสภาวะที่เหมาะสม คือ ที่อุณหภูมิ 80  องศาเซลเซียส  และความดัน  14.2    เมกะปาสคัล
และเมื่อเปรียบเทียบผลผลิตน้ำมัน ประสิทธิภาพการสกัดน้ำมัน และปริมาณเบต้า-แคโรทีน ที่ได้จากการทดลองที่สภาวะที่เหมาะสมกับค่าที่ได้จากการทำนายด้วยแบบจำลองทางคณิตศาสตร์ พบว่ามีค่าความคลาดเคลื่อน (%D)  น้อยกว่าร้อยละ 10
แสดงว่าแบบจำลองทางคณิตศาสตร์ที่ได้สามารถทำนายปริมาณร้อยละผลผลิตน้ำมัน ประสิทธิภาพการสกัด  และปริมาณเบต้า-แคโรทีนได้เป็นอย่างดี
และพบว่าน้ำมันจากเปลือกแครอทที่ได้จากการทดลองมีสีส้ม ค่า L*  a*  b*  C* และ h*  เท่ากับ 33.35  26.08  42.28 48.53 และ 57.99o  ตามลำดับปริมาณเบต้า-แคโรทีน ค่าไอโอดีน
และค่าความเป็นกรดของน้ำมัน เท่ากับ 0.27 mg/100mg db  116.75 mg iodine/100 g oil และ 2.43 mg KOH/g oil ตามลำดับ และคุณสมบัติด้านฤทธิ์ต้านอนุมูลอิสระด้วยวิธีการวิเคราะห์ความสามารถในการรีดิวซ์เฟอริกของสารต้านอนุมูลอิสระ (Ferric-reducing antioxidant power) มีค่าเท่ากับ 529.08µMFe2+/g
บทความนี้จะอธิบายถึงการทดสอบการไหลยืดดึง (elongational flow experiments) ที่มี 3 รูปแบบคือการดึงยืดทิศทางเดียว (uniaxial elongational flow) การดึงยืดสองทิศทาง (biaxial stretching flow) และการดึงยืดในระนาบ (planar elongational flow)
โดยการทดสอบยืดดึงมาตรฐานทั้ง 3 แบบจะมีวิธีการทดสอบหลัก ๆ อยู่ 2 วิธีคือการกำหนดอัตรายืดดึงคงตัว  เรียกว่าการทดสอบยืดดึงคงตัว (steady elongational flow) และการกำหนดอัตรายืดดึงไม่คงตัว  เช่น
การทดสอบยืดดึงไป-มา (oscillatory elongation) ความเค้นยืดดึงโตขึ้น (elongational stress growth) การดึงคืบ (elongational creep) และความเค้นยืดดึงผ่อนคลาย (elongation relaxation or step elongational strain) เป็นต้น
"การทดสอบมาตราฐานเหล่านี้ทางสมาคมรีโอโลยีแห่งสหรัฐอเมริกา (society of rheology, USA) ได้ตั้งคณะกรรมการทำความตกลงร่วมกันในการกำหนดสมบัติรีโอโลยีและตัวแปรที่ได้จากการทดสอบและได้ประกาศให้กับนักวิจัยที่ทำงานทางด้านรีโอโลยีได้ใช้ตัวแปรและสมบัติรีโอโลยีที่ได้จากการทดสอบเหล่านี้ให้เหมือนกัน"
งานวิจัยนี้มีวัตถุประสงค์เพื่อเปรียบเทียบประสิทธิภาพของตัวแบบ ANN-GARCH และ ANN-EGARCH ซึ่งเป็นการนำตัวแบบ GARCH รวมในวิธีโครงข่ายประสาทเทียม (ANN) เป็นแบบจำลองไฮบริดจ์ในการพยากรณ์ความผันผวนดัชนีตลาดหลักทรัพย์แห่งประเทศไทย (SET)
ผลจากการศึกษาแสดงให้เห็นว่า ANN-GARCH และ ANN-EGARCH มีความแม่นยำสูง
โดยใช้ค่ารากที่สองของค่าเฉลี่ยค่าความคลาดเคลื่อนกำลังสอง (RMSE) และเปอร์เซ็นต์ความคลาดเคลื่อนสัมบูรณ์เฉลี่ย (MAPE) เป็นเกณฑ์ในการวัดความแม่นยำ
ทั้งนี้การมีตัวแปรที่สำคัญในตัวแบบ ตัวแบบอธิบายผลพยากรณ์ความผันผวนได้อย่างแม่นยำ
งานวิจัยนี้มีวัตถุประสงค์ เพื่อศึกษาประสิทธิภาพของแบคทีเรียตรึงไนโตรเจนอิสระที่แยกจากดินรอบรากข้าวในการผลิตออกซินและจิบเบอเรลลิน
เก็บตัวอย่างดินบริเวณรอบรากข้าวจากพื้นที่แตกต่างกัน
แบคทีเรียที่แยกได้นับปริมาณโคโลนีด้วยวิธี plate count
ผลการแยกเแบคทีเรียจากตัวอย่างดินแปลงปลูกข้าวอินทรีย์ 183 ไอโซเลท ปริมาณโคโลนี 1.6x106-2.0x107cfu/g  และได้จากตัวอย่างดินของแปลงปลูกข้าวเคมี 127 ไอโซเลท  ปริมาณโคโลนี1.2x103-1.9x105cfu/g
ทดสอบการตรึงไนโตรเจนด้วยวิธี bromothymol blue reagent indicator
และการคัดเลือกแบคทีเรียตรึงไนโตรเจนอิสระพบ  26 ไอโซเลท
ทดสอบการผลิตออกซินของแบคทีเรียตรึงไนโตรเจนที่คัดเลือกได้โดยใช้ทริปโตเฟนเป็นสารตั้งต้นและวิเคราะห์ปริมาณของออกซินโดยวิธี Salkowski coloring reagent
"ผลการทดสอบพบแบคทีเรีย 6 ไอโซเลทที่ผลิตออกซินได้มากที่สุดโดยการใช้ทริปโตเฟนความเข้มข้น 1,000 μg/mL และไอโซเลท PY7-6 ผลิตออกซินมากที่สุด 23.9 mg/L"
"ในส่วนไอโซเลทอื่นได้แก่ LP8-1, CR1-2, CM12-4, PY7-5 และ CM5-2 ผลิตออกซินได้ 7.0 -22.3 mg/L การทดสอบการผลิตจิบเบอเรลลินและวิเคราะห์ปริมาณจิบเบอเรลลินโดย HPLC"
พบว่ามี 2 ไอโซเลทได้แก่  CM12-4 และ LP8-1 ซึ่งสามารถผลิตจิบเบอเรลลินได้ 13.74 และ 3.94 mg/L ตามลำดับ
การจำแนกชนิดของแบคทีเรียจากการวิเคราะห์ลำดับของยีน 16S rRNA
"บ่งชี้ว่ามี 4 สายพันธุ์ ได้แก่ CM12-4 (Pantoea agglomerans), LP8-1 (Stenotrophomonas maltophilia), PY7-5 (Bacillus cereus) และ PY7-6, CR1-2 และ CM5-2 (Pseudomonas nitroreducens) สรุปได้ว่า Pseudomonas nitroreducens (PY7-6) ที่ได้จากการศึกษานี้เป็นแบคทีเรียตรึงไนโตรเจนอิสระที่ดีที่สุด ซึ่งมีประสิทธิภาพในการผลิตไนโตรเจนและออกซินเพื่อศึกษาและพัฒนาใช้เป็นปุ๋ยชีวภาพได้ต่อไป"
ซังขนุน และเมล็ดขนุนมีคาร์โบไฮเดรตเป็นองค์ประกอบหลักอยู่สูง 19.77% ± 0.57 และ 38.26% ± 0.41 ตามลำดับ
เมื่อย่อยด้วยเอนไซม์จนได้น้ำตาลรีดิวซ์สามารถนำมาใช้เป็นวัตถุดิบในการผลิตน้ำส้มสายชูได้
งานวิจัยนี้ได้ทำการย่อยซังขนุนและเมล็ดขนุนด้วยเอนไซม์ที่ความเข้มข้นต่างๆ พบว่าการย่อยซังขนุนด้วยเอนไซม์เซลลูเลส ความเข้มข้น 0.004% ที่อุณหภูมิ 50 องศาเซลเซียส pH 5.0 เป็นเวลา 240 นาที
ให้ปริมาณน้ำตาลรีดิวซ์สูงสุดที่ 6.3 กรัมต่อลิตร
ในขณะที่เมล็ดขนุนย่อยด้วยเอนไซม์แอลฟาอะไมเลส 200 ไมโครลิตร ที่อุณหภูมิ 90 องศาเซลเซียส pH 6.0 เป็นเวลา 180 นาที
และย่อยต่อด้วยเอนไซม์กลูโคอะไมเลส 400 ไมโครลิตร ที่อุณหภูมิ 60 องศาเซลเซียส pH 4.5 เป็นเวลา 360 นาที
จึงให้น้ำตาลรีดิวซ์สูงสุด ที่ประมาณ 15 กรัมต่อลิตร
ปริมาณเมล็ดขนุนที่เหมาะสมในการเกิดน้ำตาลรีดิวซ์สูงสุด คือ 60 กรัมต่อ 100 มิลลิลิตร ได้น้ำตาลรีดิวซ์ 50.276 ± 1.418 กรัมต่อลิตร
เมื่อนำซังขนุน และเมล็ดขนุนที่ผ่านการย่อยด้วยเอนไซม์ไปหมักด้วยเชื้อ Saccharomyces cerevisiae TISTR 5049 ร้อยละ 4
ทำให้ได้ปริมาณเอทานอล 10.4% และ 11.4% ตามลำดับ
ต่อมาใช้ Acetobacter aceti TISTR 354
ร้อยละ 10
เปลี่ยนเอทานอลที่ได้จากซังขนุนและเมล็ดขนุนให้เป็นกรดอะซิติกใน 7 วัน
พบว่าได้กรดร้อยละ 4.5 และ5.2 ตามลำดับ
เมื่อวิเคราะห์คุณสมบัติของน้ำส้มสายชูหมักได้
พบว่ามีปริมาณแคลเซียม และแมกนีเซียมเป็นองค์ประกอบอยู่สูง
รวมถึงยังพบวิตามีนซี
และฤทธิ์การต้านอนุมูลอิสระจึงพัฒนาเครื่องดื่มจากน้ำส้มสายชูหมัก
ผลการทดสอบคุณภาพทางประสาทสัมผัสพบว่าการเติมน้ำผึ้งมีรสชาติ และความชอบโดยรวมสูงที่สุด
ส่วนการนำไปพัฒนาเป็นผลิตภัณฑ์อื่น
พบว่าน้ำสลัดมีรสชาติ และความชอบโดยรวมสูงที่สุด มากกว่าซอสพริก และพริกน้ำส้ม
งานวิจัยนี้มีวัตถุประสงค์เพื่อเสนอแผนภูมิควบคุมผสมค่าเฉลี่ยเคลื่อนที่ถ่วงน้ำหนักสองครั้ง-ทูกี (Mixed Double Exponentially Weighted Moving Average–Tukey Control Chart: DEWMA-Tukey)
โดยใช้ค่าพิสัยเพื่อตรวจจับการเปลี่ยนแปลงความผันแปรของกระบวนการ
เมื่อกระบวนการมีการแจกแจงแบบสมมาตรและไม่สมมาตร
และเปรียบเทียบประสิทธิภาพในการตรวจจับการเปลี่ยนแปลงค่าความผันแปรกับแผนภูมิควบคุมของทูกี (Tukey’s Control Chart : Tukey) และแผนภูมิควบคุมค่าเฉลี่ยเคลื่อนที่กำลังสองสองครั้ง (Double Exponentially Weighted Moving Average: DEWMA) และแผนภูมิควบคุมผสมค่าเฉลี่ยเคลื่อนที่กำลังสองสองครั้ง-ทูกี (Exponentially Weighted Moving Average –Tukey Control Chart : EWMA- Tukey) และแผนภูมิควบคุมผสมค่าเฉลี่ยเคลื่อนที่กำลังสองสองครั้ง-ทูกี (Double Exponentially Weighted Moving Average –Tukey Control Chart : DEWMA- Tukey
เกณฑ์ที่ใช้ในการวัดประสิทธิภาพ คือ ความยาวรันเฉลี่ยเมื่อกระบวนการไม่อยู่ภายใต้การควบคุม (out of control average run length : ) กำหนดค่ากระบวนการอยู่ภายใต้การควบคุม (in  control average run length : ) เท่ากับ 370 และ 500
โดยค่า ประมาณค่าได้จากวิธีการจำลองแบบมอนติคาร์โล พบว่ากรณีที่ค่า  และ  และ ขนาดตัวอย่างย่อย (n) เท่ากับ 1 แผนภูมิควบคุม DEWMA-Tukey มีประสิทธิภาพในการตรวจจับการเปลี่ยนแปลงในค่ากระจายของกระบวนการดีกว่าแผนภูมิควบคุม EWMA-Tukey แผนภูมิควบคุม DEWMA และ แผนภูมิควบคุมของ Tukey
เมื่อกระบวนการมีการแจกแจงลักษณะสมมาตร และสำหรับการแจกแจงลักษณะไม่สมมาตรในกรณีที่
ขนาดตัวอย่างย่อย (n) เท่ากับ 5 แผนภูมิควบคุม DEWMA-Tukey มีประสิทธิภาพดีกว่าแผนภูมิควบคุมอื่น ๆ
เมื่อขนาดการเปลี่ยนแปลงมีขนาดเล็ก ( )
เมื่อ  และขนาดตัวอย่างย่อย (n) เท่ากับ
1
ประสิทธิภาพของแผนภูมิควบคุม DEWMA-Tukey จะลงลด และแผนภูมิควบคุม EWMA-Tukey มีประสิทธิภาพดีกว่าแผนภูมิควบคุมอื่น ๆ
วัณโรคเป็นโรคติดต่อที่เกิดจากเชื้อไมโครแบคทีเรียทูเบอร์คูโลซิส ซึ่งสามารถติดต่อจากคนสู่คนผ่านทางอากาศโดยการหายใจ ไอ จาม หรืออยู่ร่วมกับผู้ป่วยเป็นเวลานาน
ในประเทศไทยนั้นมีปัญหาของการแพร่ระบาดของวัณโรคสูง
เนื่องจากในแต่ละปีจำนวนผู้ที่ป่วยเป็นวัณโรค และผู้ที่ป่วยเป็นวัณโรคดื้อยาเพิ่มสูงขึ้น
ผู้วิจัยจึงทำการสร้างตัวแบบเชิงคณิตศาสตร์ของวัณโรคในประเทศไทยที่มีปัจจัยของการฉีดวัคซีนและการต่อต้านการรักษาด้วยยา
ซึ่งประกอบด้วย กลุ่มประชากรที่เสี่ยงต่อการติดเชื้อ กลุ่มประชากรที่ฉีดวัคซีน กลุ่มประชากรที่เป็นโรคอยู่ในระยะไม่แสดงอาการ กลุ่มประชากรที่เป็นโรคอยู่ในระยะแสดงอาการ กลุ่มประชากรดื้อยา และกลุ่มประชากรที่หายจากโรค
จากนั้นทำการวิเคราะห์ตัวแบบเชิงคณิตศาสตร์
หาจุดสมดุล
หาความมีเสถียรภาพของจุดสมดุล
หาอัตราการแพร่กระจายเชื้อของวัณโรคในประเทศไทยโดยใช้วิธีรุ่นถัดไป
และวิเคราะห์ความอ่อนไหวของอัตราการแพร่กระจายเชื้อของวัณโรคในประเทศไทย
จากนั้นทำการหาผลเฉลยเชิงตัวเลขโดยใช้วิธีรุงเงอ-คุททา อันดับสี่
แล้วเปรียบเทียบผลเฉลยเชิงตัวเลขกับข้อมูลจริงของผู้ป่วยวัณโรคตั้งแต่ปี พ.ศ. 2557 – 2560 พบว่ามีค่าคลาดเคลื่อนร้อยละ 9.6024
นอกจากนี้ผู้วิจัยปรับปรุงผลเฉลยเชิงตัวเลขโดยการประมาณค่าพารามิเตอร์ด้วยการถดถอยเชิงเส้นอย่างง่ายและการถดถอยเชิงพหุนาม
พบว่ามีค่าคลาดเคลื่อนลดลงประมาณร้อยละ 2
บทความนี้กล่าวถึงที่มาของกฎการอนุรักษ์มวล โมเมนตัม และพลังงานที่ใช้ในกลศาสตร์ของไหล ด้วยมุมมองทางกลศาสตร์ความต่อเนื่อง (continuum mechanics) การได้มาของกฎการอนุรักษ์ต่าง ๆ
โดยเริ่มจากการพิจารณาก้อนของไหลที่ถูกพัดพาไปในระบบแกนและมีการไหลผ่านปริมาตรควบคุม (control volume) ที่เวลา  ใด ๆ
โดยในที่นี้เราใช้ระบบแกนพิกัดฉากเป็นพิกัดอ้างอิง ด้วยกฎการอนุรักษ์มวลที่กล่าวว่าอัตราการเปลี่ยนแปลงของมวลในปริมาตรควบคุมมีค่าเท่ากับอัตราของมวลที่ไหลเข้าปริมาตรควบคุมลบด้วยอัตราของมวลที่ไหลออกจากปริมาตรควบคุม
และในทำนองเดียวกันจากกฎข้อที่ 2 ของนิวตันที่ว่าผลรวมของแรง  ที่กระทำกับปริมาตรควบคุมของกลุ่มอนุภาคของไหลที่มีมวล  ให้เคลื่อนที่ ณ ช่วงเวลา  ใด ๆ จะแปรผันตรงกับความเร่งทำให้เราสามารถสรุปกฎการอนุรักษ์โมเมนตัมได้
ท้ายสุดกฎการอนุรักษ์พลังงานได้จากกฎข้อที่ 1 ของเทอร์โมไดนามิกส์ ที่กล่าวไว้ว่าอัตราการเปลี่ยนแปลงของพลังงานในปริมาตรควบคุมจะมีค่าเท่ากับผลรวมของการถ่ายเทความร้อนเนื่องจากการนำความร้อนผ่านพื้นผิวของปริมาตรควบคุม บวกกับความร้อนที่เกิดจากงานที่เนื่องมาจากการเสียดสีกันเองของโมเลกุลของของไหล (viscous dissipation) ภายในปริมาตรควบคุมทำให้เราสามารถสรุปออกมาเป็นกฎการอนุรักษ์พลังงานได้
"พอลิไฮดรอกซีอัลคาโนเอต (polyhydroxyalkanoates, PHAs) เป็นสารกลุ่มพอลิเมอร์ทางชีวภาพที่ได้รับความสนใจเป็นอย่างมากเนื่องจากคุณสมบัติในการย่อยสลายได้ทางชีวภาพและมีคุณลักษณะใกล้เคียงกับพลาสติกสังเคราะห์ที่ใช้กันในปัจจุบัน"
จากการคัดเลือกเชื้อแบคทีเรียที่สามารถสังเคราะห์ PHAs เบื้องต้นจากน้ำทิ้งโรงงานผลิตแป้งมันสำปะหลังโดยการใช้เทคนิคการย้อมเซลล์ด้วยสี Sudan Black B (SBB)
พบว่าสามารถคัดเลือกเชื้อแบคทีเรียได้ทั้งสิ้น 10 ไอโซเลต และจากการจัดจำแนกสายพันธุ์แบคทีเรียด้วยการศึกษาลำดับนิวคลีโอไทด์ของชิ้นส่วน 16S rDNA ร่วมกับการศึกษาความสัมพันธ์ของลำดับวิวัฒนาการ
"พบว่าเชื้อแบคทีเรียที่แยกได้มีความหลากหลายและจำแนกเป็น 3 สกุล ประกอบด้วย Bacillus, Enterobacter และ Sporosarcina"
นอกจากนี้ยังพบว่าผลการศึกษาเปรียบเทียบลำดับนิวคลีโอไทด์ของแบคทีเรียไอโซเลต KR_M9 ที่มีความใกล้เคียงกับสายพันธุ์ Sporosarcina luteola
ซึ่งยังไม่เคยพบรายงานเกี่ยวกับการผลิต PHAs มาก่อน
ดังนั้นการศึกษาความสามารถในการสังเคราะห์ PHAs ของแบคทีเรียไอโซเลต KR_M9 ทั้งในเชิงปริมาณและเชิงคุณภาพจึงเป็นประเด็นที่น่าสนใจในการศึกษาต่อไปในอนาคต
ฟิล์มปิดหน้าพอลิโพรพิลีนชนิด BOPP (biaxillaly polypropylene film) ที่มีการเจาะรูขนาดไมครอนได้มีการพัฒนาขึ้นเพื่อให้เกิดสภาวะดัดแปลงบรรยากาศแบบสมดุลภายในบรรจุภัณฑ์ให้เหมาะกับการยืดอายุผลิตผลตัดแต่งสดพร้อมบริโภค
โดยชะลอเน่าเสียทางกายภาพ
อย่างไรก็ตามเนื่องจากรูเจาะมีขนาดเส้นผ่านศูนย์กลาง 80 ไมครอนซึ่งมีขนาดใหญ่กว่าจุลินทรีย์ทั่วไป
งานวิจัยนี้จึงมีจุดประสงค์เพื่อตรวจสอบโอกาสการปนเปื้อนของเชื้อจุลินทรีย์จากบรรยากาศผ่านรูเจาะของฟิล์มปิดหน้าถาด
"การทดสอบทำโดยเทอาหารเลี้ยงเชื้อ PCA ลงในถาด  พอลิโพรพิลีนและปิดผนึกถาดด้วยฟิล์มพอลิโพรพิลีนที่ผ่านการเจาะรูขนาด 80 ไมครอน จำนวน 0 รู (BOPP-0H),  5 รู (BOPP-5H) และ 80 รู (BOPP-80H) บ่มที่ 25 ºC และ 8 ºC ภายในตู้แช่แบบเปิด และปิด ที่ระยะเวลา 10 วัน  พบว่าหากบรรยากาศที่วางถาดมีจุลินทรีย์ปะปนอยู่มากจุลินทรีย์สามารถตกผ่านรูเจาะขนาด 80 ไมครอนเข้าสู่ถาดได้"
โดยเฉพาะอย่างยิ่งเมื่อเก็บที่   25 ºC   มีจำนวนจุลินทรีย์ในอากาศสูงกว่าที่   8 ºC   มาก
โดยฟิล์ม  BOPP-80H  พบเชื้อจุลินทรีย์ปนเปื้อนมากกว่า BOPP-5H
ในขณะที่ BOPP-0H ไม่พบจุลินทรีย์เจริญเลย
ดังนั้นการยืดอายุการเก็บผลิตผลโดยการใช้ฟิล์มปิดหน้าถาดประเภทนี้จึงต้องจัดวางในสภาพบรรยากาศที่มีการปนเปื้อนของจุลินทรีย์ในอากาศน้อยด้วยจึงจะป้องกันการเสื่อมเสียทั้งทางกายภาพและชีวภาพ
การวิจัยนี้มีวัตถุประสงค์เพื่อศึกษาสมบัติทางกายภาพของหินสำหรับใช้เป็นวัสดุโรยทางรถไฟ (ballast rock)
โดยใช้หินจากแหล่งหินในพื้นที่อำเภอจะนะ จังหวัดสงขลา จำนวน 3 แหล่ง ได้แก่ แหล่งหินนาหว้า จำนวน 1 แหล่ง และแหล่งหินท่าหมอไทร จำนวน 2 แหล่ง
แบ่งการทดสอบได้เป็น 6 สมบัติ ได้แก่ แร่วิทยาประกอบหิน ความคงทนต่อการขัดสีแบบลอสแองเจลีส ค่าการกระแทก การกระจายของขนาด ความถ่วงจำเพาะและการดูดซึมน้ำ และดัชนีรูปทรง
จากนั้นทำการเทียบผลการศึกษาที่ได้กับมาตรฐานหินโรยทางของการรถไฟแห่งประเทศไทย
จากการศึกษาแร่วิทยาประกอบหินพบว่าหินที่นำมาวิจัยเป็นหินอัคนีชนิดหินแกรนิต และสมบัติของหินจากทั้ง 3 แหล่ง เป็นไปตามมาตรฐานของการรถไฟแห่งประเทศไทย
กล่าวคือ ค่าการสึกหรอน้อยกว่าร้อยละ 24 ความถ่วงจำเพาะรวมและการดูดซึมน้ำ มากกว่า 2.6 และไม่เกินร้อยละ 3 ตามลำดับ สำหรับค่าการกระจายของขนาดแหล่งหินท่าหมอไทร 1 และ 2
ทุกตัวอย่างเป็นไปตามมาตรฐาน มีเพียงแหล่งหินนาหว้า จำนวน 1 ตัวอย่างที่ไม่เป็นไปตามมาตรฐาน
ในขณะที่ค่าดัชนีความยาวของแหล่งหินนาหว้า
"แหล่งหินท่าหมอไทร 1  และ 2  จัดอยู่ในกลุ่ม C, E และE ตามลำดับ"
"ส่วนดัชนีความแบนเป็นไปตามเกณฑ์มาตรฐาน คือ แหล่งหินนาหว้า แหล่งหินท่าหมอไทร 2 และแหล่งหินท่าหมอไทร 1 จัดอยู่ในกลุ่ม A, A และ C ตามลำดับ"
งานวิจัยนี้มีวัตถุประสงค์เพื่อศึกษาและเปรียบเทียบประสิทธิภาพของตัวประมาณค่าเฉลี่ยจากวิธีการเลือกตัวอย่างแบบกลุ่มลำดับ 4 วิธี คือ วิธีการเลือกตัวอย่างแบบกลุ่มลำดับพื้นฐาน วิธีการเลือกตัวอย่างแบบกลุ่มลำดับสุดขีด วิธีการเลือกตัวอย่างแบบกลุ่มลำดับสมดุล และวิธีการเลือกตัวอย่างแบบกลุ่มลำดับสองขั้นเทียบกับวิธีการเลือกตัวอย่างแบบอย่างง่าย
"เมื่อมีการให้ลำดับจากตัวแปรเสริมโดยที่ตัวแปรหลักและตัวแปรเสริมมีระดับความสัมพันธ์ 0.1, 0.3, 0.5, 0.7 และ 0.9"
และมีความคลาดเคลื่อนจากการให้ลำดับกลุ่ม
โดยศึกษาวิธีการจำลองข้อมูลสองตัวแปร คือ การแจกแจงปรกติสองตัวแปร และการแจกแจงล็อกนอร์มอลสองตัวแปร
ประสิทธิภาพของตัวประมาณค่าจากวิธีการเลือกตัวอย่างพิจารณาจากค่าประสิทธิภาพสัมพัทธ์
ผลการวิจัยพบว่าตัวประมาณค่าที่มีประสิทธิภาพดีที่สุดในการประมาณค่าเฉลี่ยนั้นขึ้นอยู่กับระดับความสัมพันธ์ระหว่างตัวแปรเสริมและตัวแปรหลัก และการแจกแจงของข้อมูล
ความร้อนแฝงของการควบแน่นเป็นการปลดปล่อยพลังงาน
เมื่อไอน้ำสัมผัสกับผิวของวัตถุที่มีอุณหภูมิต่ำกว่าอุณหภูมิจุดน้ำค้างของตัวกลางอบแห้ง
ระหว่างการควบแน่นวัตถุที่มีอุณหภูมิต่ำกว่าจากการเปลี่ยนเฟสของไอน้ำจะดูดซับพลังงานความร้อนในระบบ
ผลที่ตามมา คือ อุณหภูมิของวัตถุนั้นจะสูงขึ้นอย่างรวดเร็วจนถึงอุณหภูมิจุดน้ำค้างของอากาศร้อนชื้น
งานวิจัยนี้จึงนำประโยชน์จากพลังงานในการควบแน่นมาประยุกต์ใช้ในกระบวนการอบแห้งด้วยเทคนิคฟลูอิไดเซชัน
เพื่อลดกลิ่นเหม็นหืนของข้าวกล้องซึ่งมีสาเหตุจากการแยกสลายลิพิดด้วยน้ำใน  รำข้าวกลายเป็นกรดไขมันอิสระโดยเอนไซม์ลิเพสในระหว่างการเก็บรักษา
โดยการอบแห้งข้าวเปลือกหลังการเก็บเกี่ยวที่มีความชื้น 33.3 เปอร์เซ็นต์มาตรฐานแห้ง ด้วยอากาศร้อนชื้นหรือไอน้ำจากหม้อต้มไอน้ำไฟฟ้าและฉีดเข้าสู่ระบบ ผสมกับอากาศร้อนในห้องอบแห้ง
โดยปรับอุณหภูมิและความชื้นสัมพัทธ์ของอากาศร้อนอยู่ในช่วง 100-150 องศาเซลเซียสและ 1-30 เปอร์เซ็นต์ ผลของจลน์ศาสตร์การอบแห้งแสดงให้เห็นว่า
การควบแน่นเกิดขึ้นในช่วงแรกของกระบวนการให้ความร้อนจากการที่อุณหภูมิของข้าวเปลือกต่ำกว่าอุณหภูมิจุดน้ำค้างของอากาศร้อนชื้น ระหว่างการควบแน่นอุณหภูมิของเมล็ดข้าวจะสูงขึ้นอย่างรวดเร็วกว่าการอบแห้งด้วยอากาศร้อนและการเพิ่มขึ้นของอุณหภูมิขึ้นอยู่กับเปอร์เซ็นต์ความชื้นสัมพัทธ์
การควบแน่นระหว่างการอบแห้งทำให้กรดไขมันอิสระของข้าวกล้องที่อบแห้งด้วยอากาศร้อนชื้นในระหว่างการเก็บรักษาเป็นระยะเวลา 6 เดือน (ทำการวิเคราะห์ทุกเดือน) ลดลง
เมื่อเปรียบเทียบกับการอบแห้งด้วยอากาศร้อน
ตะกอนแบบควบคุมชั้นตะกอน (superpulsator) โดยทำการศึกษาในระบบผลิตของโรงงานผลิตน้ำประปาแห่งหนึ่งในกรุงเทพมหานคร
ทำการเก็บข้อมูลและทำการทดลองในช่วงเวลาของฤดูฝนในประเทศไทย
เป้าหมายเพื่อให้สามารถควบคุมความเข้มข้นของตะกอน
ส่งผลให้สามารถลดน้ำสูญเสียเพื่อเพิ่มปริมาณการผลิตน้ำประปาให้ได้มากขึ้น
นอกจากนี้ สามารถลดปัญหาการเสียหายของระบบผลิตจากระบบระบายตะกอนตันได้ภายใต้เงื่อนไขของน้ำดิบที่เข้าสู่ระบบในช่วงเวลาดังกล่าว
ในงานวิจัยนี้ใช้การออกแบบการทดลองเชิงแฟคทอเรียล
ซึ่งประกอบด้วย 2 ปัจจัยหลัก ได้แก่ อัตราการจ่ายสารส้ม และอัตราการกระแทกน้ำ
แต่ละปัจจัยมี 3 ระดับ
และทำการทดลองซ้ำ 3 ครั้ง
ในการทดลองแต่ละครั้งจะปล่อยให้ระบบทำงาน 40 นาทีแล้วทำการเก็บตัวอย่างน้ำระบายตะกอน
ทิ้งไว้ 20 นาทีแล้วอ่านค่าของระดับตะกอนที่แยกตัวออกจากน้ำ
ผลการวิเคราะห์ข้อมูลที่ระดับความเชื่อมั่น 95% พบว่า ทั้งสองปัจจัยมีผลต่อความเข้มข้นของตะกอนอย่างมีนัยสำคัญ
หลังจากออกแบบการทดลองพบว่าปัจจัยที่เหมาะสม  คือ   อัตราการจ่ายสารส้ม 100 ลิตร/ชั่วโมง  และอัตราการกระแทกน้ำ  65 ครั้ง/ชั่วโมง
เมื่อได้นำปัจจัย ดังกล่าวไปใช้ในโรงงานผลิตน้ำกรณีศึกษา
พบว่าสามารถลดน้ำสูญเสียได้ 38% ลดงานแจ้งซ่อมจากปัญหาระบบระบายตะกอนตันได้ 100%
งานวิจัยนี้มีวัตถุประสงค์เพื่อนำเสนอตัวประมาณค่าเฉลี่ยประชากร
โดยใช้อัตราส่วนร่วมกับผลคูณแบบคู่กันสำหรับการเลือกตัวอย่างสุ่มแบบแบ่งชั้นภูมิภายหลังการสุ่มซึ่งปรับปรุงมาจากตัวประมาณของ Singh et al. (2005)
พร้อมทั้งหาค่าคลาดเคลื่อนกำลังสองเฉลี่ย (mean square error: MSE) ของตัวประมาณที่นำเสนอ
และทำการเปรียบเทียบประสิทธิภาพของตัวประมาณที่นำเสนอกับตัวประมาณแบบอัตราส่วนร่วมกับผลคูณของ Tailor et al. (2016)
โดยใช้ค่าคลาดเคลื่อนกำลังสองเฉลี่ยและค่าประสิทธิภาพสัมพัทธ์
ผลการวิจัยพบว่า ตัวประมาณที่นำเสนอมีประสิทธิภาพสูงกว่าตัวประมาณแบบอัตราส่วนร่วมกับผลคูณของ Tailor et al. (2016) อย่างมีเงื่อนไขและผลการศึกษาเชิงทฤษฎีของค่าคลาดเลื่อนกำลังสองเฉลี่ยแสดงให้เห็นจริงโดยการคำนวณเชิงตัวเลข
ในปัจจุบันศาสตร์ทางด้านภูมิสารสนเทศได้เข้ามามีบทบาทอย่างมากต่องานวิจัยในสาขาต่าง ๆ
โดยเฉพาะอย่างยิ่งด้านการจัดการทรัพยากรธรรมชาติและสิ่งแวดล้อม
ซึ่งต้องใช้ซอฟต์แวร์ด้านภูมิสารสนเทศที่มีประสิทธิภาพในการแสดงผลข้อมูลซึ่งเป็นพื้นฐานสำคัญในการวิจัยและวางแผนด้านการจัดการทรัพยากรธรรมชาติและสิ่งแวดล้อมทั้งในเชิงเวลาและพื้นที่
โดยนอกเหนือจากซอฟต์แวร์สิขสิทธิ์ที่มีราคาแพง
โปรแกรม R จึงเป็นทางเลือกที่น่าสนใจในประยุกต์ใช้เพื่อแสดงผลข้อมูลด้านภูมิสารสนเทศ
เนื่องจากเป็นโปรแกรมโอเพนซอร์ท (open source) ที่ใช้งานฟรี
อีกทั้งยังมีแพ็คเกจด้านการแสดงผลข้อมูลภูมิสารสนเทศที่หลากหลาย
จึงทำให้โปรแกรม R ได้ถูกนำไปประยุกต์ใช้อย่างแพร่หลายในการแสดงผลข้อมูลด้านภูมิสารสนเทศ
จากการศึกษาขั้นตอนและกระบวนการผลิตสินค้าทูน่าสเปรดซาวน์ครีม พบการปนเปื้อนของโลหะในผลิตภัณฑ์สุดท้าย
ลักษณะของโลหะที่พบมี 2 แบบ คือ เศษโลหะจากกระป๋องและสนิมเหล็ก
การวิเคราะห์สาเหตุพบว่าเกิดจากใบมีดที่ใช้เปิดกระป๋องขาดความคมและตัวกดใบมีดหลวม
จึงมีการทดลองเปลี่ยนใบมีดใหม่
เปลี่ยนวัสดุภายในของตัวล็อคใบมีดเป็นสแตนเลสและปรับให้ตัวล็อคใบมีดแน่นขึ้น
และมีการปรับปรุงวิธีการใช้งานเครื่องเปิดกระป๋อง
ผลการดำเนินการปรับปรุงพบว่า สามารถลดของเสียที่เกิดจากการปนเปื้อนเศษโลหะจากกระป๋องได้เป็น 0 %
"คาดว่าจะทำให้สามารถลดจำนวนพนักงานและค่าใช้จ่ายในการจัดการของเสียได้รวมกันเฉลี่ย 153,000 บาท/ปี"
ส่วนปัญหาการพบสนิมเหล็กในผลิตภัณฑ์สุดท้ายมีสาเหตุจากกระบวนการตรวจสอบเนื้อปลาทูน่าก่อนการคลุกผสม
เมื่อปรับปรุงการตรวจสอบเนื้อปลาทูน่าเป็นแบบ 2 ขั้นตอน
คือ ใช้แท่งแม่เหล็กกลิ้งบนเนื้อปลาทูน่าก่อนแล้วจึงนำเนื้อปลาทูน่ามาผ่านเครื่องตรวจจับโลหะ
ทำให้ไม่พบสนิมเหล็กในผลิตภัณฑ์สุดท้าย (0 %)
"คาดว่าทำให้สามารถลดค่าใช้จ่ายจากการทำลายสินค้าคิดเป็น 13,000 บาท/ปี"
การปรับปรุงนี้สามารถเพิ่มความเชื่อมั่นให้ลูกค้าและเพิ่มประสิทธิภาพในการผลิตให้ดีขึ้น
งานวิจัยนี้มีวัตถุประสงค์เพื่อศึกษาประสิทธิภาพของเครื่องกรองชีวภาพในการบำบัดสารประกอบอินทรีย์ระเหย ได้แก่ ไอระเหยของโทลูอีน ไซลีน และทินเนอร์ซึ่งประกอบด้วยโทลูอีนประมาณ 64%
แบ่งการทดลองออกเป็น 3 การทดลอง คือ การบำบัดไอระเหยของโทลูอีน ไซลีน และทินเนอร์ ที่ความเข้มข้น 50 100 200 300 และ 400 ส่วนในล้านส่วน (ppm)  เวลากักพัก 30 60 และ 90 วินาที
เครื่องกรองชีวภาพประกอบด้วยตัวกลางผสมของปุ๋ยหมัก ปุ๋ยคอก เศษไม้ และตะกอนจุลินทรีย์ อัตราส่วน 60 : 10 : 20 : 10
โดยปริมาตร
อัตราการไหลเท่ากับ 6.28 ลิตรต่อนาที
ผลการศึกษาพบว่าที่ความเข้มข้นโทลูอีน 50 ppm
เวลากักพัก 60 วินาที สามารถบำบัดไอระเหยของโทลูอีนได้ 100%
เมื่อเพิ่มความเข้มข้นเป็น 100 200 300 และ 400 ppm
เวลากักพัก 90 วินาที สามารถบำบัดไอระเหยของโทลูอีนได้ 98%  91%  86% และ 78% ตามลำดับ
การบำบัดไอระเหยไซลีนพบว่าที่ความเข้มข้น 50 ppm
เวลากักพัก 60 วินาที สามารถบำบัดไอระเหยของโทลูอีนได้ 97%
เมื่อเพิ่มความเข้มข้นเป็น 100 200 300 และ 400  ppm
เวลากักพัก 90 วินาที สามารถบำบัดไอระเหยของไซลีนได้ 99%  97%  93%  และ 86% ตามลำดับ
การบำบัดไอระเหยทินเนอร์
พบว่าที่ความเข้มข้น 50 ppm
เวลากักพัก 60 วินาที
สามารถบำบัดไอระเหยของทินเนอร์ได้ 99%
เมื่อเพิ่มความเข้มข้นเป็น 100 200 300 และ 400 ppm
เวลากักพัก 90 วินาที    สามารถบำบัดไอระเหยของทินเนอร์ได้ 99%   96%   87% และ 71% ตามลำดับ
งานวิจัยนี้เป็นการศึกษาการผลิตกระแสไฟฟ้าและประสิทธิภาพการบำบัดจากของเสียกลีเซอรอล ที่ได้จากกระบวนการปฏิกิริยาทรานเอสเทอริฟิเคชั่น ในกระบวนการผลิตไบโอดีเซล
โดยการใช้เซลล์เชื้อเพลิงจุลชีพแบบห้องเดี่ยว ซึ่งทำการควบคุมอุณหภูมิที่ 37 องศาเซลเซียส
เริ่มจากการเดินระบบแบบเปิดวงจร
เพื่อให้เชื้อจุลินทรีย์ปรับสภาพ
"จากนั้นเดินระบบโดยใส่ตัวต้านทานไฟฟ้า 1,000 โอห์มเพื่อให้เป็นวงจรปิด"
"จากการทดลองพบว่า ของเสียกลีเซอรอลที่แปรผันค่าความเข้มข้นเท่ากับ 2,000 มก.ซีโอดี/ล. มีค่าแรงดันไฟฟ้าเฉลี่ย 57.61 ม.โวลต์ ค่ากระแสไฟฟ้า 5.76x10-2 ม.แอมป์"
"และมีประสิทธิภาพการบำบัดซีโอดีทั้งหมดเฉลี่ยสูงสุด 75.22 เปอร์เซ็นต์ และที่ค่าความเข้มข้นซีโอดี 2,500 มก.ซีโอดี/ล. พบว่าค่าแรงดันไฟฟ้าที่วัดได้มีค่าลดลงและเข้าสู่สภาวะคงที่ที่ 28.22 ม.โวลต์"
ค่ากระแสไฟฟ้า 2.82x10-2 ม.แอมป์
และมีประสิทธิภาพการบำบัดซีโอดีทั้งหมดเฉลี่ยเท่ากับ 80 เปอร์เซ็นต์
จากการทดลองพบว่าเซลล์เชื้อเพลิงจุลชีพแบบห้องเดี่ยวสามารถผลิตกระแสไฟฟ้า และบำบัดค่าความสกปรกจากของเสียกลีเซอรอลได้
แสดงให้เห็นว่าเซลล์เชื้อเพลิงจุลชีพเป็นเทคโนโลยีที่สามารถผลิตพลังงานควบคู่ไปกับการบำบัดของเสีย
ลำต้นปาล์มน้ำมันเป็นวัสดุเศษเหลือทางการเกษตรที่มีองค์ประกอบของลิกโนเซลลูโลสปริมาณสูงเหมาะสำหรับการใช้เป็นวัตถุดิบในการผลิตเอทานอล
การแปรสภาพชีวมวลลำต้นปาล์มน้ำมันด้วยตัวทำละลายทำให้เพิ่มประสิทธิภาพการย่อยด้วยเอนไซม์
งานวิจัยนี้ศึกษาการแปรสภาพ  ลำต้นปาล์มน้ำมันด้วยเอทานอล
โดยศึกษาอุณหภูมิ 170-190 องศาเซลเซียส เวลา 30 นาที เอทานอลร้อยละ 40-60 และความเข้มข้นของกรดซัลฟิวริก             ร้อยละ    1-3
ผลการทดลอง พบว่า การแปรสภาพด้วยเอทานอลได้น้ำตาลเฮกโซสและเพนโตสหลังการแปรสภาพกลับคืนมาร้อยละ 66.1
สามารถกำจัดลิกนินและไซโลสได้ร้อยละ 18.2 และ 93.9 ตามลำดับ
เมื่อแปรสภาพด้วยเอทานอล
ทำให้ความสามารถในการเปลี่ยนเซลลูโลสเป็นกลูโคสเพิ่มขึ้น
โดยการแปรสภาพด้วยกรดซัลฟิวริกที่ความเข้มข้นร้อยละ 3 ร่วมกับเอทานอลร้อยละ 50 ที่อุณหภูมิ 170 องศาเซลเซียส สามารถเปลี่ยนเซลลูโลสเป็นกลูโคสได้ร้อยละ 100 ภายในวลา 48 ชั่วโมง ด้วยเอนไซม์เซลลูเลสที่ความเข้มข้น 15 FPU/กรัมเซลลูโลส และเอนไซม์ ß-glucosidase ที่ความเข้มข้น 30 CBU/กรัมเซลลูโลส ซึ่งให้ผลผลิตกลูโคสร้อยละ 61.4
งานวิจัยนี้มีวัตถุประสงค์เพื่อศึกษาเปรียบเทียบวิธีการควบคุมเสียงรบกวนแบบแอ็กทีฟแบบป้อนไปข้างหน้าและแบบป้อนกลับ
เพื่อนำไปใช้ลดเสียงรบกวนที่เกิดขึ้นในโรงงานอุตสาหกรรม
จากผลการทดลองพบว่าระบบควบคุมแบบป้อนไปข้างหน้า สามารถลดระดับเสียงได้มากที่สุดถึง 20.4 dB(Z) ที่ 80Hz
ในขณะที่ระบบควบคุมแบบป้อนกลับนั้นสามารถลดระดับเสียงได้มากที่สุด 15 dB ที่ 63Hz  ซึ่งน้อยกว่าแบบป้อนไปข้างหน้า 5.4 dB
ส่วนที่ย่านความถี่ 80 Hz  ที่เป็นเป้าหมายของการวิจัยระบบควบคุมเสียงแบบป้อนกลับสามารถลดเสียงได้ 14.5 dB
ซึ่งผลเป็นที่น่าพอใจ
ดังนั้นจึงสามารถนำวิธีการทั้งสองแบบไปใช้ในโรงงานอุตสาหกรรมได้
มีการอภิปรายถึงการประยุกต์ใช้และข้อจำกัดของการวิจัยในครั้งนี้
การวิจัยนี้ใช้รูปแบบการวิจัยเชิงปฏิบัติการ (action research)
มีวัตถุประสงค์เพื่อพัฒนาแบบจำลองคณิตศาสตร์เพื่อพยากรณ์ยอดจำหน่ายสินค้าเซรามิกส์ในร้านจำหน่ายสินค้าของบริษัทกรณีศึกษา จากการศึกษาปัญหาการจำหน่ายสินค้าของบริษัท
ปัญหาที่พบคือ ปริมาณสินค้าที่ผลิตในบางช่วงเวลาผลิตสินค้ามากเกินความต้องการของผู้ชื้อ
และบางช่วงเวลาผลิตน้อยเกินไปไม่เพียงพอกับความต้องการของผู้ชื้อ
นอกจากนี้ยังพบปัญหาการนำสินค้าเพื่อวางจำหน่ายในแต่ละร้านของบริษัท
บางร้านวางสินค้าแต่ละประเภทน้อยหรือมากเกินไปไม่เหมาะสมกับปริมาณความต้องการของกลุ่มลูกค้าในแต่ละร้าน
ส่งผลให้บริษัทพลาดโอกาสในการจำหน่ายสินค้า
สูญเสียรายได้จากการจำหน่ายสินค้าเป็นจำนวนมาก
ผู้วิจัยได้พัฒนาแบบจำลองคณิตศาสตร์เพื่อพยากรณ์ยอดจำหน่ายสินค้าแต่ละร้านของบริษัท
และคำนวณค่าความคาดเคลื่อนที่เกิดขึ้นในการใช้แบบจำลองฯ
ผลการศึกษาพบว่าการพยากรณ์โดยใช้แบบจำลองฯ มีค่าความคลาดเคลื่อนการพยากรณ์เฉลี่ยตลอดปี 4.54 %
ส่งผลให้ยอดจำหน่ายสินค้าของบริษัทเพิ่มขึ้น
การเชื่อมเทมเปอร์บีทเหล็กกล้าคาร์บอนด้วยกระบวนการเชื่อมอาร์กด้วยลวดเชื่อมหุ้มฟลักซ์ ได้ถูกดำเนินการเพื่อศึกษาโครงสร้างทางจุลภาคและความแข็งของโลหะเชื่อม
วัสดุในการทดลอง คือ แผ่นเหล็กกล้าคาร์บอน ASTM A 36 ที่มีขนาดกว้าง 50 มิลลิเมตร ยาว 150 และหนา 5 มิลลิเมตร
ลวดเชื่อมที่ใช้ AWS A 5.1          E 7016
การทดลองแบ่งออกเป็นสองส่วน
ส่วนที่หนึ่งทำการศึกษาอิทธิพลผลของระยะการเชื่อมทับแนว ที่มีผลต่อสมบัติโลหะเชื่อมโดยทำการเชื่อมด้วยกระแส 90-110 แอมแปร์
ส่วนที่สองทำการศึกษาอิทธิพลของชั้นแนวเชื่อมจำนวน 6 ชั้น ที่กระแส 120 แอมแปร์ที่มีผลต่อสมบัติโลหะเชื่อม
ผลการทดลองทำการศึกษาและวิเคราะห์โครงสร้างมหภาค
โครงสร้างจุลภาคของพื้นที่ผลกระทบร้อน แสดงการเปลี่ยนแปลงโครงสร้างจุลภาคและมีขนาดรูปร่างเกรนที่มีความหยาบมากกว่าพื้นที่การหลอมละลาย
โครงสร้างพื้นที่การเทมเปอร์ถูกปรับปรุงและแสดงการลดค่าความแข็งลงต่ำกว่าโลหะฐานและพื้นที่กระทบร้อน
การศึกษาเปรียบเทียบความแข็งก่อนและหลังการเทมเปอร์พบว่า ความแข็งของพื้นที่การเทมเปอร์มีค่าลดลงทุกชั้นการเชื่อม
การเพิ่มระยะการเชื่อมทับแนวและจำนวนชั้นการเชื่อมส่งผลทำให้ความแข็งแรงของโลหะเชื่อมลดลง
งานวิจัยมีจุดมุ่งหมายเพื่อศึกษาปัจจัยที่มีผลต่อคุณภาพปลาทูนึ่งลดโซเดียมในบรรจุภัณฑ์ต่างชนิด
"โดยแปรปัจจัยการผลิต ได้แก่ อัตราความเข้มข้นของโซเดียมคลอไรด์ (NaCl) (0%, 10, 15 และ 20%) ร่วมกับโพแทสเซียมคลอไรด์ (KCl) (20, 15, 10, 5 และ 0%)  เวลาต้มปลาทู (1, 3, 5, 7 และ 9 นาที)"
"ทดสอบการเก็บรักษาในบรรจุภัณฑ์ทั้ง  3  แบบ ได้แก่ polystyrene และ polyvinyl chloride  (PS และ PVC), Linear Low Density Polyethylene (LLDPE) และ Nylon Linear Low Density Polyethylene (NLLDPE)"
เก็บรักษาเป็นเวลา 7 วัน ที่อุณหภูมิแช่เย็น 4±2 ºC
โดยออกแบบการทดลองด้วยวิธี response surface methodology (RSM) ผลการทดลองพบว่าปลาทูนึ่งลดโซเดียมสูตรที่ดีที่สุดคือความเข้มข้นของ NaCl  และ KCl เท่ากับ 10% ใช้เวลาต้มนาน 3 นาทีมีปริมาณโซเดียมและโพแทสเซียมเท่ากับ 5817 และ 5997 mg/kg
คะแนนความชอบโดยรวมสูงสุดเท่ากับ 8.40 คะแนน
โดยมีคะแนนความชอบไม่แตกต่างอย่างมีนัยสำคัญกับชุดควบคุม (NaCl 30%) (p>0.05)
การบรรจุปลาทูนึ่งลดโซเดียมในถาด PS
แล้วหุ้มฟิล์ม PVC สามารถเก็บได้เพียง 3 วัน มีปริมาณเชื้อจุลินทรีย์ทั้งหมดเกินมาตรฐาน
แต่การบรรจุปลาทูนึ่งลดโซเดียมในถุง LLDPE และ NLLDPE ที่อุณหภูมิแช่เย็น 4±2ºC  สามารถเก็บรักษาได้  6 วัน
"โดยปริมาณเชื้อจุลินทรีย์ทั้งหมดพบว่าไม่เกินมาตรฐาน ไม่พบ E.coli, Salmonella spp., S. aureus, yeast และ mold"
บทความนี้นำเสนอการประยุกต์ใช้ชีววิทยาสังเคราะห์ในการปรับปรุงคุณภาพก๊าซชีวภาพ ซึ่งเป็นการบูรณาการองค์ความรู้ทางพันธุวิศวกรรม วิศวกรรมเมตาบอลิซึมและกลุ่มจุลินทรีย์เชิงวิศวกรรม
ผนวกเข้ากับวิธีการทางชีววิทยาของระบบ
เพื่อสร้างแบบจำลองทางคอมพิวเตอร์ที่ช่วยให้เข้าใจปฏิสัมพันธ์ของจุลินทรีย์
และสามารถออกแบบกลุ่มจุลินทรีย์ให้มีความสามารถเพิ่มการผลิตก๊าซชีวภาพที่มีประสิทธิภาพได้
ชีววิทยาสังเคราะห์มีความสำคัญอย่างยิ่งต่อการขับเคลื่อนการพัฒนานวัตกรรมเทคโนโลยีสู่เศรษฐกิจฐานชีวภาพที่ยั่งยืน
งานวิจัยนี้มีวัตถุประสงค์เพื่อศึกษาการผิดรูปภายใต้แรงดึงทางเดียวของเส้นลวดเหล็ก
โดยบันทึกภาพการเคลื่อนไหวด้วยโทรศัพท์เคลื่อนที่ที่ทำงานบนระบบ iOS ที่บันทึกภาพเคลื่อนไหวได้ 60 เฟรมต่อวินาที
ภาพที่บันทึกได้ถูกนำมาวิเคราะห์ตำแหน่งที่เปลี่ยนแปลงกับเวลาจนถึงจุดขาดด้วยโปรแกรมแทรคเกอร์ 6
แล้วนำไปวิเคราะห์หาความสัมพันธ์ระหว่างแรงและระยะผิดรูปด้วยโปรแกรม Microsoft Excel
ผลการวิจัยพบภาพวิดีโอสามารถนำไปเป็นสื่อการจัดการเรียนรู้ เรื่องการผิดรูปของวัสดุได้
ผลการวิเคราะห์ พบว่า ที่อัตราการผิดรูปคงตัวที่ 50 เซนติเมตรต่อนาที เส้นลวดมีค่าการทนแรงดึงและความเครียด ณ จุดขาดเพิ่มขึ้น
เมื่อความยาวเริ่มต้นของเส้นลวดเพิ่มขึ้นช่วง 5–20 เซนติเมตร
ค่าการทนแรงดึงจนขาดเพิ่มจาก 2.5 GPa เป็น 5.1 GPa
ส่วนความเครียด ณ
จุดขาดเพิ่มจาก 1.15 เป็น 2.56
ส่วนช่วงยืดหยุ่นสมบูรณ์ของเส้นลวดที่มีความยาวคงตัวที่ 5 เซนติเมตร ไม่ขึ้นกับอัตราการผิดรูปโดยมีค่าประมาณร้อยละ 20
และช่วงยืดหยุ่นสมบูรณ์มีค่าเพิ่มขึ้นอย่างรวดเร็วเป็นประมาณร้อยละ 35 เมื่อความยาวเริ่มต้นของเส้นลวดเพิ่มจาก 10 เป็น 20 เซนติเมตร
ในขณะที่ค่ายังมอดุลัสลดลงจาก 1.4 GPa เป็น 0.8 GPa
เมื่ออัตราการผิดรูปเพิ่มจาก 10 เป็น 50 เซนติเมตรต่อนาที
ภาพวิดีโอและข้อมูลที่ได้เหมาะสำหรับการนำไปใช้เป็นสื่อการจัดการเรียนรู้ เรื่องสมบัติยืดหยุ่นของวัสดุ สำหรับผู้เรียนทั้งในระดับมัธยมศึกษาตอนต้นและมัธยมศึกษาตอนปลาย
การวิจัยนี้มีวัตถุประสงค์เพื่อศึกษาอิทธิพลของปริมาณชาดอกปอเทืองต่อปริมาณ   สารต้านอนุมูลอิสระและคุณลักษณะระหว่างกระบวนการหมักชาดอกปอเทือง ตลอดจนการทดสอบทางประสาทสัมผัสของผลิตภัณฑ์ชาดอกปอเทืองหมัก
โดยการแปรผันปริมาณชาดอกปอเทือง 10 30 และ 50 กรัมต่อลิตร
ผลการทดลอง พบว่า ปริมาณชาดอกปอเทืองที่เหมาะสมที่สุดในกระบวนการหมักชาดอกปอเทือง คือ 10 กรัมต่อลิตร ซึ่งมีปริมาณสารต้านอนุมูลอิสระเพิ่มขึ้นในช่วง 7 วันแรกของการหมักอย่างมีนัยสำคัญทางสถิติ (P<0.05) จนมีค่าสูงสุดเท่ากับ 0.49 มิลลิกรัมโทรลอกซ์ต่อมิลลิลิตร ในการหมักวันที่ 21 ในขณะที่ปริมาณกรดทั้งหมด (% เทียบกับกรดอะซิติก) เพิ่มขึ้นในระหว่างกระบวนการหมัก และ pH มีค่าลดลง
ส่วนปริมาณของแข็งละลายได้ทั้งหมดมีแนวโน้มค่าลดลงและจำนวนแบคทีเรียและยีสต์เพิ่มขึ้นในช่วง 7 วันแรกของกระบวนการหมัก
นอกจากนี้ผลการตรวจสอบค่าสีของชาดอกปอเทืองหมัก
พบว่า L* (ค่าความสว่าง) จะลดลง และค่า b* (ค่าความเป็นสีเหลือง) จะเพิ่มขึ้นในน้ำชาเริ่มต้นตามปริมาณของชาดอกปอเทืองที่เพิ่มขึ้น
แต่ไม่พบเปลี่ยนแปลงของค่าสีที่ชัดเจนในระหว่างกระบวนการหมัก
และจากการทดสอบทางประสาทสัมผัสของชาดอกปอเทืองหมักโดยผู้ทดสอบที่ไม่ได้ฝึกฝน พบว่า คะแนนความชอบโดยรวมของชาดอกปอเทืองหมักปริมาณ 10 กรัมต่อลิตร มีคะแนนความพึงพอใจสูงที่สุดเท่ากับ 7.13
ดังนั้นสามารถนำข้อมูลจากกระบวนการผลิตชาดอกปอเทืองหมักจากชาดอกปอเทืองปริมาณเริ่มต้น 10 กรัมต่อลิตร
เพื่อพัฒนาเครื่องดื่มชาหมักจากชาดอกปอเทืองได้ต่อไปในอนาคต
บทความวิจัยนี้นำเสนอการประยุกใช้โปรแกรม Tinkercad (โปรแกรมย่อยส่วน Circuits)
สำหรับตรวจสอบคุณสมบัติการทำงานของวงจรอาร์ซี (RC-Circuit)
ทั้งนี้ได้มุ่งความสนใจที่ผลตอบสนองภาวะชั่วครู่ของวงจรโดยอาศัยเวลาอ้างอิงภายในโปรแกรมสำหรับการจับเวลาในการทดลอง
ภายในบทความได้แบ่งการทดลองออกเป็นสามตอน
โดยการทดลองตอนที่ 1 เป็นการตรวจวัดค่าแรงดันไฟฟ้าที่ตกคร่อมตัวเก็บประจุเปรียบเทียบกับค่าเวลาและค่าความจุไฟ้ฟ้าที่ใช้
ทั้งนี้เพื่อเป็นการยืนยันถึงคุณสมบัติการเปลี่ยนแปลงแบบเป็นฟังก์ชันเอกซ์โพเนนเชียลของค่าแรงดันไฟฟ้าที่ตกคร่อมตัวเก็บประจุ
การทดลองตอนที่
2 เป็นการตรวจวัดค่าเวลาครึ่งชีวิตของวงจรเปรียบเทียบกับค่าแรงดันไฟฟ้าของแหล่งจ่ายและค่าความจุไฟฟ้าที่ใช้
เพื่อเป็นการยืนยันว่าขนาดของแรงดันไฟฟ้าเริ่มต้นของตัวเก็บประจุไม่มีผลต่อค่าเวลาครึ่งชีวิตของวงจร
และการทดลองตอนที่ 3 เป็นการตรวจวัดค่าเวลาครึ่งชีวิตของวงจรเพื่อวิเคราะห์หาค่าความจุไฟฟ้า
ทั้งนี้อาศัยการแปรค่าความต้านทานในวงจร
ตามด้วยการนำค่าความชันของเส้นกราฟระหว่างค่าเวลาครึ่งชีวิตกับค่าความต้านทานมาใช้คำนวณหาค่าความจุไฟฟ้า
ซึ่งผลการทดลองทั้งสามตอนสอดคล้องกับทฤษฎีที่เกี่ยวข้อง โดยที่ผลการทดลองตรวจวัดค่าความจุไฟฟ้า พบว่า มีค่าผิดพลาดสูงสุดเท่ากับ 1%
ทั้งนี้แนวทางการใช้ประโยชน์จากงานวิจัย ได้แก่ การนำรูปแบบการทดลองและเทคนิคการต่อวงจรไปใช้สำหรับการเรียนการสอนหัวข้อที่เกี่ยวข้องกับวงจรอาร์ซี
นอกจากนี้ยังสามารถนำไปใช้ดัดแปลงสำหรับการสร้างระบบตรวจวัดค่าความจุไฟฟ้าของเซนเซอร์ชนิดค่าความจุไฟฟ้าได้
งานวิจัยฉบับนี้มีวัตถุประสงค์เพื่อทำการศึกษาและออกแบบเครื่องวัดการดื่มน้ำของไก่แสดงผลผ่านระบบ IoT (DWMCs)
และทดสอบคุณสมบัติของเครื่อง DWMCs
อุปกรณ์ดังกล่าวสร้างจากการใช้ไมโครคอนโทรลเลอร์ควบคุมเซ็นเซอร์วัดความดันเพื่อใช้วัดปริมาตรน้ำ
แสดงผลผ่านระบบอินเทอร์เน็ตทุกสรรพสิ่ง (IoT)
ใช้บริการ Cloud Platform ของ NETPIE
ผลการทดสอบคุณสมบัติระหว่างเครื่อง DWMCs เปรียบเทียบกับเครื่องวัดมาตรฐาน
ในการวัดปริมาตรน้ำในห้องทดลอง พบว่า ค่าเฉลี่ยเปอร์เซ็นต์ความผิดพลาดมีค่าเท่ากับ 1.32%
กล่าวคือ ในการวัดปริมาตรน้ำของเครื่อง DWMCs มีเปอร์เซ็นต์ความผิดพลาดต่ำสามารถนำมาทดสอบวัดการดื่มน้ำของไก่ได้
เมื่อทำการทดสอบการนำไปใช้จริงโดยการวัดการดื่มน้ำของไก่ระหว่างเครื่องมือวัด DWMCs เปรียบเทียบกับเครื่องวัดมาตรฐาน
พบว่า มีค่าเฉลี่ยเปอร์เซ็นต์ความผิดพลาดเท่ากับ 1.35%
จากการวิจัยเครื่อง DWMCs สามารถนำไปประยุกต์ใช้ประโยชน์ในวัดการดื่มน้ำของไก่และผู้ใช้งานเครื่อง DWMCs
สามารถตรวจสอบการดื่มน้ำของไก่ผ่านอินเตอร์เน็ตได้ตลอดเวลา
งานวิจัยนี้นำเสนอการออกแบบและสร้างโรงเพาะปลูกพืชไฮโดรโปรนิกส์โดยทำการเปรียบเทียบการเจริญเติบโตระหว่างการใช้แสงอาทิตย์และการใช้แสงเทียมจากหลอดแอลอีดีสีแดงและสีน้ำเงินช่วงเวลากลางวัน
มีระยะเวลาในการปลูกทั้งหมด 5 สัปดาห์
พืชที่นำมาทดสอบ คือ ผักกวางตุ้งฮ่องเต้
ผลจากการทดสอบ พบว่า โรงเรือนปลูกผักกวางตุ้งฮ่องเต้ทั้งแบบใช้แสงอาทิตย์และใช้แสงเทียมมีการควบคุมถูกต้องตรงกับเครื่องมือวัดมาตรฐาน
พืชที่ปลูกโดยใช้แสงเทียมแอลอีดี มีการเจริญเติบโตดีกว่าการปลูกพืชโดยใช้แสงอาทิตย์
เนื่องจากแสงอาทิตย์มีความเข้มแสงไม่คงที่และไม่เพียงพอต่อความต้องการของพืช
เพราะสภาพอากาศมีการแปรปรวนทำให้พืชที่ปลูกเจริญเติบโตได้ไม่เต็มที่
ซึ่งการปลูกพืชโดยใช้การควบคุมหลอดแอลอีดีสามารถนำไปใช้ทดแทนแสงอาทิตย์สำหรับการปลูกพืชในช่วงที่มีแสงอาทิตย์น้อย
งานวิจัยนี้มีจุดประสงค์เพื่อศึกษาชนิดและปริมาณสารพิษตกค้างในส้มสายน้ำผึ้ง
และศึกษาประสิทธิภาพในการล้าง 4 วิธี คือ การล้างด้วยการแช่น้ำ การล้างด้วยการแช่น้ำเกลือ การล้างด้วยการแช่น้ำส้มสายชู และการล้างด้วยการแช่โซเดียมไบคาร์บอเนต
โดยทำการศึกษากับสารพิษตกค้าง จำนวน 4 กลุ่ม ได้แก่ สารกลุ่มออร์กาโนฟอสเฟต กลุ่มคาร์บาเมท กลุ่มไพรีทรอยด์ และกลุ่มออร์กาโนคลอรีน
ซึ่งตัวอย่างจะถูกสกัดด้วยวิธี QuEChERS
และวิเคราะห์คุณภาพและปริมาณด้วยเทคนิคแก๊สโครมาโทกราฟี-แมสส์สเปกโทรเมทรี/แมสส์สเปกโทรเมทรี (GC-MS/MS) และลิควิดโครมาโทกราฟี-แมสส์สเปกโทรเมทรี/แมสส์สเปกโทรเมทรี (LC-MS/MS)
พบว่า
ในตัวอย่างตรวจพบสารกำจัดศัตรูพืชตกค้าง 3 กลุ่ม ได้แก่ กลุ่มออร์กาโนฟอสเฟต จำนวน 2 ชนิด คือ อีไธออนและโฟรฟีโนฟอส กลุ่มคาร์บาเมท จำนวน 3 ชนิด คือ 3-ไฮดรอกซิลคาร์โบฟูแรน ฟีโนบูคาร์บ และคาร์โบฟูแรน กลุ่มไพรีทรอยด์ จำนวน 3 ชนิด คือ ไบเฟนทริน ไซฟลูทริน และแลมบ์ดา ไซฮาโลทริน และประสิทธิภาพการล้าง 4 วิธี
พบว่า ประสิทธิภาพการล้างทั้ง 4 วิธี มีความแตกต่างอย่างมีนัยสำคัญทางสถิติที่ระดับ 0.05
โดยการล้างด้วยการแช่โซเดียมไบคาร์บอเนตสามารถลดปริมาณสารพิษตกค้างตกค้างกลุ่มออร์กาโนฟอสเฟต มากที่สุด
ส่วนการล้างที่สามารถลดปริมาณสารพิษตกค้างกลุ่มคาร์บาเมทได้มากที่สุด คือ การล้างด้วยการแช่น้ำเกลือ และการล้างที่สามารถลดปริมาณสารพิษตกค้างกลุ่มไพรีทรอยด์ได้มากที่สุด คือ การล้างด้วยการแช่น้ำส้มสายชู
จากผลการวิเคราะห์ประสิทธิภาพการล้าง 4
วิธี
สามารถเลือกวิธีการล้างที่จำเพาะเจาะจงต่อสารพิษตกค้างก่อนการบริโภค
งานวิจัยนี้ได้ศึกษาระบบแก๊สอิเล็กตรอน 2 มิติ ภายใต้สนามแม่เหล็กสม่ำเสมอโดยใช้ศักย์เวกเตอร์ทั้งหมด 3 รูปแบบ ได้แก่ เกจสมมาตร เกจแลนดาวเอ็กซ์ และเกจแลนดาววายมาอธิบายสนามแม่เหล็ก
โดยมีจุดประสงค์เพื่อเปรียบเทียบคุณสมบัติทางแสงจากการคำนวณโดยใช้ศักย์เวกเตอร์ทั้ง 3 รูปแบบนี้
หลังจากการแก้สมการชโรดิงเจอร์เชิงวิเคราะห์ พบว่า การใช้ศักย์เวกเตอร์ทั้ง 3 รูปแบบในการคำนวณให้ค่าออสซิลเลเตอร์สเทรงที่มีค่าบวกเมื่อเกิดการดูดกลืนพลังงาน
และมีค่าลบเมื่อเกิดการคายพลังงาน
นอกจากนี้ยังพบว่า สัมประสิทธิ์การดูดกลืนแสงที่คำนวณจากศักย์เวกเตอร์ทั้ง 3 รูปแบบมีลักษณะเหมือนกัน
โดยค่าสูงสุดของสัมประสิทธิ์การดูดกลืนแสงจะแสดงพฤติกรรมแบบบลูชิฟต์เมื่อสนามแม่เหล็กเพิ่มขึ้น
อย่างไรก็ตามการคำนวณสัมประสิทธิ์การดูดกลืนจากศักย์เวกเตอร์ทั้ง 3 รูปแบบ จะสามารถคำนวณได้ ณ มุมของแสงโพลาไรซ์ที่แตกต่างกัน
จากการศึกษานี้ทำให้เข้าใจถึงผลของศักย์เวกเตอร์แต่ละรูปแบบที่ส่งผลต่อคุณสมบัติทางแสง
ซึ่งสามารถนำไปใช้ในการเลือกศักย์เวกเตอร์ที่เหมาะสมกับระบบที่สนใจอื่นๆ ได้
รวมถึงนำไปประยุกต์ใช้ในการออกแบบการควบคุมคุณสมบัติทางแสงของอุปกรณ์อิเล็กทรอนิกส์สมัยใหม่โดยใช้สนามแม่เหล็ก
งานวิจัยนี้มีวัตถุประสงค์เพื่อศึกษาระดับความรู้ พฤติกรรมการใช้สารเคมีทางการเกษตร รวมถึงความตะหนักถึงอันตรายและผลกระทบของการใช้สารเคมีทางการเกษตรของเกษตรกรผู้ปลูกข้าวในอำเภอเมือง อำเภอบางกระทุ่ม อำเภอวังทอง อำเภอบางระกำ อำเภอเนินมะปราง และอำเภอพรหมพิราม จังหวัดพิษณุโลก
โดยใช้แบบสอบถามเป็นเครื่องมือในการรวบรวมข้อมูลจากเกษตรกรผู้ปลูกข้าว 400 ราย
ซึ่งทำการสุ่มตัวอย่างตามความสะดวก
ผลการศึกษา พบว่า เกษตรกรผู้ปลูกข้าวมีการรับรู้ข้อมูลข่าวสารเกี่ยวกับการใช้และอันตรายของสารเคมีทางการเกษตร ร้อยละ 52.75
โดยแหล่งข้อมูลที่เกษตรกรผู้ปลูกข้าวได้รับข้อมูลมากที่สุดมาจากร้านขายสารเคมีทางการเกษตร ร้อยละ 72.51
เกษตรกรผู้ปลูกข้าวส่วนใหญ่มีความรู้เกี่ยวกับการใช้และอันตรายของสารเคมีทางการเกษตรอยู่ในระดับปานกลาง ร้อยละ 49.00 พฤติกรรมการใช้และการป้องกันอันตรายจากสารเคมีทางการเกษตรของเกษตรกรผู้ปลูกข้าวอยู่ในระดับปานกลาง (x̄=2.28±0.13) สำหรับความตระหนักถึงอันตรายจากการใช้สารเคมีทางการเกษตรของเกษตรกรผู้ปลูกข้าวอยู่ในระดับมาก (x̄=4.18±0.05)
โดยเกษตรกรผู้ปลูกข้าวมีความตระหนักถึงผลกระทบต่อตัวเกษตรกรผู้ปลูกข้าวเองมากที่สุด (x̄ =4.44±0.62)
รองลงมา
ได้แก่ ความตระหนักถึงผลกระทบต่อสิ่งแวดล้อม (x̄= 4.06±0.67) และความตระหนักถึงผลกระทบต่อผู้บริโภค (x̄=4.05±0.72) ตามลำดับ
ดังนั้น
การส่งเสริมให้ความรู้ความเข้าใจและวิธีปฏิบัติที่ถูกต้องเกี่ยวกับการใช้และป้องกันอันตรายจากสารเคมีทางการเกษตรที่ถูกต้องจะนำไปสู่การลดอัตราการเจ็บป่วยจากการทำนา
และอาจสามารถลดผลกระทบต่อผู้บริโภคและสิ่งแวดล้อมได้
งานวิจัยนี้ได้ทำการเตรียมไตรโคบอลต์เตตระออกไซด์ (Co3O4) ด้วยวิธีไฮโดรเทอร์มอล
โดยใช้โคบอลต์ (II) ไนเตรต เฮกซะไฮเดรตเป็นสารตั้งต้น และโซเดียมไฮดรอกไซด์เป็นตัวรีดิวซ์ที่อัตราส่วนโดยโมลเท่ากัน
จากนั้นให้ความร้อนที่อุณหภูมิ 180 องศาเซลเซียส เป็นเวลา 1 3 และ 5 ชั่วโมง
จากนั้นเผาที่อุณหภูมิ 500 องศาเซลเซียส เป็นเวลา 5 ชั่วโมง
เมื่อศึกษาหมู่ฟังก์ชันของโคบอลต์และออกซิเจนด้วยเทคนิคฟูเรียร์ทรานส์ฟอร์มอินฟราเรดสเปกโทรสโกปี (FTIR)
พบที่หน่วยเลขคลื่น 570 และ 665 เซนติเมตร-1
เมื่อศึกษาลักษณะสัณฐานวิทยาด้วยเทคนิคจุลทรรศน์อิเล็กตรอนแบบส่องกราด (SEM) พบว่า อนุภาคของไตรโคบอลต์เตตระออกไซด์ มีลักษณะคล้ายเมล็ดข้าวขนาดเฉลี่ย 0.5 ไมโครเมตร เกาะกลุ่มกันเป็นก้อน
เมื่อตรวจสอบโครงสร้างผลึกด้วยเทคนิคการเลี้ยวเบนของรังสีเอกซ์ (XRD) พบว่า ไตรโคบอลต์เตตระออกไซด์มีโครงสร้างผลึกคิวบิก และค่าคงที่แลตทิซ (a) เท่ากับ 8.1100 อังสตรอม จากสมการเชียร์เรอร์ขนาดผลึกเฉลี่ยเท่ากับ 16.83 19.12 20.84 นาโนเมตร ตามลำดับ
ในอนาคตโคบอลต์เตตระออกไซด์จะถูกนำไปใช้เป็นสารออกฤทธิ์ในการยับยั้งแบคทีเรียและเชื้อราในโรคพืช
วัตถุประสงค์ของการวิจัยนี้ คือ การศึกษาความชอบอาหารเทียมของชันโรงขนเงิน (Tetragonula pegdeni Schwarz.)
รังชันโรงขนเงินถูกวางไว้ตรงกลางโรงเรือนทดลองและมีสูตรอาหารเทียมล้อมรอบรังเพื่อให้ชันโรงขนเงินเลือกความชอบสูตรอาหารเทียม
โดยมีสูตรอาหารเทียมทั้งหมด 7 สูตร ดังนี้ สูตรที่ 1 น้ำ (ควบคุม) สูตรที่ 2 กลูโคส (40 มิลลิลิตร) สูตรที่ 3 ฟรุกโตส (40 มิลลิลิตร) สูตรที่ 4 กลูโคส (20 มิลลิลิตร)+ฟรุกโตส (20 มิลลิลิตร) สูตรที่ 5 กลูโคส (35 มิลลิลิตร)+ถั่วเหลือง (20 กรัม)+เกสรดอกไม้ (5 กรัม) สูตรที่ 6 ฟรุกโตส (35 มิลลิลิตร)+ถั่วเหลือง (20 กรัม)+เกสรดอกไม้ (5 กรัม) และสูตรที่ 7 กลูโคส (32 มิลลิลิตร)+ฟรุกโตส (32 มิลลิลิตร)+ถั่วเหลือง (20 กรัม)+เกสรดอกไม้ (5 กรัม)
ผลการทดลอง
พบว่า อาหารเทียมสูตรที่ 7 (กลูโคส+ฟรุกโตส+ถั่วเหลือง+เกสรดอกไม้) มีจำนวนของชันโรงขนเงินสูงสุด
และมีความแตกต่างอย่างมีนัยสำคัญที่ระดับความเชื่อมั่น 95%
เมื่อเปรียบเทียบกับสูตรชุดควบคุมเปรียบเทียบ
โดยมีจำนวนของชันโรงขนเงิน เฉลี่ยเท่ากับ 25.41±0.90 ตัวต่อชั่วโมง
ดังนั้นการใช้อาหารเทียมสามารถทดแทนอาหารจากธรรมชาติได้ในช่วงที่ฤดูฝนที่มีอาหารไม่เพียงพอ
และเกษตรกรสามารถเลี้ยงชันโรงเพื่อให้ได้น้ำผึ้งคุณภาพสร้างอาชีพและรายได้ต่อไป
วัตถุประสงค์ของงานวิจัยนี้เพื่อตรวจหาจำนวนจุดความร้อนโดยใช้เซ็นเซอร์ระบบโมดิส (Moderate Resolution Imaging Spectroradiometer
งานวิจัยนี้มีวัตถุประสงค์เพื่อการพัฒนาสูตรส่วนผสมในการผลิตยางฟองน้ำธรรมชาติผสมผงถ่านเปลือกเสาวรสที่เหมาะสมสำหรับนำไปใช้ในการผลิตเบาะรองนั่งด้วยวิธีออกแบบการทดลองแบบแฟกทอเรียลเต็มรูปแบบ (2k Full Factorial Design)
โดยศึกษา 2 ปัจจัย คือ ปริมาณสารโซเดียมซิลิโคฟลูออไรด์ และปริมาณถ่านเปลือกเสาวรส
ทำให้ได้อัตราส่วนระหว่างปริมาณสารโซเดียมซิลิโคฟลูออไรด์ : ปริมาณถ่านเปลือกเสาวรสในการทดลอง คือ 1 : 1 0.5 : 15 0.75 : 10 0.5 : 5 และ 1 : 15 กรัม ตามลำดับ
จากการศึกษาปัจจัยที่ส่งผลต่อคุณสมบัติความหนาแน่นและความแข็ง Shore 00 พบว่า
ปัจจัยที่ส่งผลต่อความหนาแน่น คือ ปริมาณผงถ่านเปลือกเสาวรส
ส่วนปัจจัยที่ส่งผลต่อค่าความแข็ง Shore OO ได้แก่ ปริมาณสารโซเดียมซิลิโคฟลูออไรด์และปริมาณผงถ่านเปลือกเสาวรส โดยสูตรส่วนผสมในการผลิตยางฟองน้ำธรรมชาติผสมผงถ่านเปลือกเสาวรสที่เหมาะสมที่สุดคือสูตรที่มีอัตราส่วนเท่ากับ 1 : 15 กรัม เนื่องจากมีความหนาแน่นและค่าความแข็งแบบ Shore มากที่สุด ซึ่งเหมาะสำหรับนำไปใช้ในการผลิตเบาะรองนั่ง
โดยมีความแม่นยำในการทำนายสูงถึง 83.18%
จากผลงานวิจัยสามารถใช้เป็นข้อมูลในการเตรียมยางฟองน้ำธรรมชาติผสมผงถ่านเปลือกเสาวรสเพื่อผลิตเบาะรองนั่งที่ผลิตจากวัสดุจากธรรมชาติ เป็นมิตรต่อสิ่งแวดล้อม
และช่วยลดปริมาณเปลือกเสาวรสที่เหลือทิ้งจากการแปรรูปได้
เมล็ดเสาวรสเป็นของเสียที่เกิดจากอุตสาหกรรมผลิตน้ำผลไม้ ซึ่งอุดมไปด้วยสารชีวโมเลกุลชนิดต่างๆ ที่สามารถนำไปใช้ประโยชน์ได้ เช่น คาร์โบไฮเดรต โปรตีน ไขมันและไฟเบอร์
งานวิจัยนี้มีวัตถุประสงค์เพื่อศึกษาสภาวะที่เหมาะสมในการสกัดน้ำมันจากเมล็ดเสาวรสด้วยตัวทำละลายร่วมกับคลื่นเสียงความถี่สูง (50/60 เฮิรตซ์)
และตรวจสอบคุณสมบัติทางกายภาพและเคมีบางประการของน้ำมันเมล็ดเสาวรสที่สกัดได้
เพื่อประเมินความเป็นไปได้ในการนำไปใช้เป็นวัตถุดิบสำหรับการผลิตไบโอดีเซล
โดยศึกษาชนิดของตัวทำละลาย ได้แก่ เอทิล อะซิเตท เฮกเซน ปิโตรเลียมอีเทอร์ เอทานอล คลอโรฟอร์มและเมทานอล
อัตราส่วนของเมล็ดเสาวรสต่อตัวทำละลาย ได้แก่ 1 : 4 1 : 5 1 : 6 1 : 8 1 : 10 และ 1 : 12
ระยะเวลาในการสกัด ได้แก่ 10 15 20 25 และ 30 นาที และอุณหภูมิในการสกัด ได้แก่ 30 40 50 และ 60 องศาเซลเซียส
ผลการศึกษา พบว่า เอทิล อะซิเตท เป็นตัวทำละลายที่เหมาะสมในการสกัดน้ำมันจากเมล็ดเสาวรสที่อัตราส่วน 1 : 12 ระยะเวลา 25 นาที และอุณหภูมิ 30 องศาเซลเซียส ให้ปริมาณน้ำมันสูงสุดร้อยละ 23.37
โดยน้ำหนักแห้ง และน้ำมันเมล็ดเสาวรสมีความหนืด 53.60 ตารางเมตรต่อวินาที ความหนาแน่น 0.92 กิโลกรัมต่อลิตร และกรดไขมันอิสระร้อยละ 0.54 โดยน้ำหนักแห้ง
น้ำมันเมล็ดเสาวรสมีคุณสมบัติและมีศักยภาพพอที่จะนำไปใช้เป็นวัตถุดิบสำหรับการผลิตไบโอดีเซลได้
การตรวจวิเคราะห์สารฟาวิพิราเวียร์สำหรับต้านไวรัสโควิด-19 ด้วยขั้วไฟฟ้ากลาสสิคาร์บอนเปลือยด้วยปฏิกิริยาอิเล็กโทรออกซิเดชันของสารฟาวิพิราเวียร์
โดยกระบวนการในการเกิดปฏิกิริยาสามารถติดตามด้วยเทคนิคไซคลิกโวลแทมเมทรีและใช้เทคนิคแอมเปอร์โรเมทรีสำหรับวิเคราะห์เชิงปริมาณ
การวิเคราะได้ทำการศึกษาตัวแปรต่างๆ ได้แก่ ศักย์ไฟฟ้า สารละลายอิเล็กโทรไลต์ พีเอช พบว่า ใช้ศักย์ไฟฟ้าที่ +1.30 โวลต์ ให้กระแสสูงที่สุด
และสารละลายอิเล็กโทรไลต์ที่เหมาะสม คือ สารละลายบัฟเฟอร์โซเดียมโบเรต - โซเดียมไฮดรอกไซด์ที่พีเอช 10.20
ทำการศึกษาคุณลักษณะของขั้วไฟฟ้าเคมิคอลเซนเซอร์ พบว่า มีช่วงเส้นตรงในการตรวจวัดสารฟาวิพิราเวียร์ที่ 0.25 ถึง 500.0 ไมโครโมลาร์ (y(µA)=0.0326x(µM)+0.1547) มีค่าขีดจำกัดการตรวจวัดที่0.13 ไมโครโมลาร์ (S/N=3) มีค่าการทำซ้ำสูงที่ร้อยละความคลาดเคลื่อนมาตรฐานสัมพัทธ์ 4.64
สารรบกวนบางชนิด เช่น โซเดียมคลอไรด์ไม่ส่งผลต่อการวิเคราะห์
เทคนิคนี้ใช้ในการวิเคราะห์สารฟาวิพิราเวียร์ในตัวอย่างยาจริง
พบว่า
เทคนิคนี้สามารถตรวจวัดได้ความถูกต้องสูงโดยมีร้อยละความคลาดเคลื่อนในการตรวจวัดน้อยกว่าร้อยละ 1.96
จากผลการวิจัยสามารถนำเซนเซอร์นี้ไปตรวจวัดปริมาณสารฟาวิพิราเวียร์ในตัวอย่างยาเม็ดเพื่อเป็นประโยชน์กับผู้บริโภคได้
การพัฒนาบุคลากรของส่วนราชการให้เป็นนักวิจัยด้วยการพัฒนาระบบและกลไกในการดำเนินงานการทำวิจัยของบุคลากรส่วนราชการจากหน่วยงานล่างสุดที่ดูแลประชาชนผู้มาใช้บริการหลักตามแนวทางและวิธีการในการส่งเสริมสนับสนุนและช่วยเหลือให้บุคลากรของหน่วยงาน “ทำวิจัย” อย่างมีความสุขมากตลอดเวลา
นำไปสู่ความเจริญก้าวหน้าของทั้งบุคลากรเอง หน่วยงาน องค์การ สถาบัน และประเทศชาติอย่างมั่นคงและยั่งยืนยิ่งๆ ขึ้น
เริ่มจากการพัฒนาบุคลากรของหน่วยงานนั้นให้เป็นนักวิจัยเชิงบูรณาการในงานตามภารกิจหลักของส่วนราชการในพื้นที่รับผิดชอบ
ให้ประชาชนเป็นศูนย์กลาง
มุ่งสู่การมีคุณภาพชีวิตดีถ้วนหน้าของประชาชนและงานตามภารกิจหลักของส่วนราชการ
เน้นการบูรณาการกับส่วนราชการอื่นและภาคส่วนอื่นที่เกี่ยวข้องในพื้นที่อย่างกลมกลืนตลอดเวลา
แล้วขยายผลจนครอบคลุมทั้งประเทศอย่างยั่งยืน
ในการเรียนการสอนวิชาปฏิบัติการเรื่องการสลายกัมมันตรังสี นิยมใช้ลูกเต๋ามาอุปมาอุปไมยกับนิวเคลียสกัมมันตรังสี
เนื่องจากอุปกรณ์มีราคาถูกและมีความปลอดภัยสูงกว่าการใช้ธาตุกัมมันตรังสีจริง
อย่างไรก็ตามปัญหาที่มักพบในการทดลองคือค่าคงที่การสลายตัวจากการทอดลูกเต๋ามีค่าคลาดเคลื่อนไปจากค่าตามทฤษฎี
ซึ่งปัญหานี้อาจเกิดจากทฤษฎีที่ยังไม่ถูกต้อง
งานวิจัยนี้จึงทำการศึกษาแนวโน้มการลดลงของจำนวนลูกเต๋าหลังการทอดด้วยวิธีการทอดลูกเต๋าจริงและวิธีการสร้างแบบจำลองทางคอมพิวเตอร์
แล้วนำมาคำนวณหาค่าคงที่การสลายตัวเพื่อไปเปรียบเทียบกับค่าตามทฤษฎีที่เสนอโดย สสวท. และ Murray & Hart
เพื่อให้ทราบว่า ทฤษฎีใดถูกต้องที่จะนำมาอธิบายค่าคงที่การสลายตัวของลูกเต๋า
นอกจากนี้งานวิจัยนี้ยังศึกษาจำนวนลูกเต๋าตั้งต้นที่เหมาะสมที่จะนำไปใช้ในการเรียนการสอน
ซึ่งพบว่าจำนวนลูกเต๋าตั้งต้น 80 ลูกนั้นเพียงพอที่จะทำให้ได้แนวโน้มการลดลงของจำนวนลูกเต๋าที่เหมาะสม ได้ค่าคงที่การสลายตัวที่ถูกต้องตามทฤษฎีของ Murray & Hart
และใช้เวลาในการทดลองไม่นาน
การศึกษานี้จึงมีส่วนช่วยในการสร้างความเข้าใจที่ถูกต้องเกี่ยวกับการลดลงของจำนวนลูกเต๋าและเสนอจำนวนลูกเต๋าที่มีประสิทธิภาพในการทดลองสำหรับการเรียนการสอนวิชาปฏิบัติการ เรื่อง การอุปมาอุปไมยการทอดลูกเต๋ากับการสลายกัมมันตรังสีได้เป็นอย่างดี
การทดลองครั้งนี้มีวัตถุประสงค์เพื่อศึกษาผลของวัสดุปลูกต่อการงอกของเมล็ด การเจริญเติบโต และคุณภาพของผลผลิตไมโครกรีนโต้วเหมี่ยว
ทำการทดลอง ณ โรงเรือนปลูกพืชเศรษฐกิจ คณะเทคโนโลยีการเกษตร มหาวิทยาลัยราชภัฏวไลยอลงกรณ์ ในพระบรมราชูปถัมภ์
โดยวางแผนการทดลองแบบสุ่มสมบูรณ์ จำนวน 4 กรรมวิธี คือ
1) ดิน : แกลบดำ อัตราส่วน 1 : 1
2) ดิน : ขุยมะพร้าว อัตราส่วน 1 : 1
3) ดิน : แกลบดำ : ขุยมะพร้าว อัตราส่วน 1 : 1 : 1
และ 4) ดิน
ทำการเพาะไมโครกรีนโต้วเหมี่ยวเป็นเวลา 10 วัน
จากผลการทดลอง
พบว่า
กรรมวิธีที่ 1 ดิน : แกลบดำ
มีผลทำให้ดัชนีการงอก 45.22 และความสูงต้น 10.27 เซนติเมตรต่อต้น มีค่าสูงกว่ากรรมวิธีอื่นอย่างมีนัยสำคัญทางสถิติ
นอกจากนี้ยังมีเปอร์เซ็นต์ความงอกและน้ำหนักสดของต้นสูงกว่ากรรมวิธีอื่น คือ 54.00% และ 2.23 กรัมต่อต้น ตามลำดับ
กรณีกรรมวิธีที่ 2 ดิน : ขุยมะพร้าว
มีผลทำให้น้ำหนักสดของราก 0.56 กรัมต่อต้น ความยาวของราก 13.79 เซนติเมตรต่อต้น และปริมาณน้ำตาล 0.0354 องศาบริกซ์ต่อต้น ซึ่งมีค่าสูงกว่ากรรมวิธีอื่น
สำหรับกรรมวิธีที่ 4 ดิน มีผลทำให้ มีปริมาณเส้นใยสูงที่สุด คือ 2.06%น้ำหนักสด
ในขณะที่กรรมวิธีที่ 3 ดิน : แกลบดำ : ขุยมะพร้าว
ในภาพรวมทำให้ไมโครกรีนโต้วเหมี่ยวมีการงอก การเจริญเติบโตและคุณภาพของต้นอ่อนน้อยกว่ากรรมวิธีอื่น
จากผลการวิจัยสามารถใช้เป็นข้อมูลในการปรับใช้วัสดุเพาะต้นอ่อนโต้วเหมี่ยวให้มีส่วนผสมของดินและแกลบดำจะได้ต้นอ่อนที่โตเร็ว ต้นอวบ น้ำหนักดี
รสชาติหวานอร่อยเป็นที่นิยมของผู้บริโภคทั้งเพื่อการบริโภคในเครัวเรือน หรือผลิตเพื่อจำหน่ายสร้างรายได้
โดยเฉพาะกลุ่มผู้รักสุขภาพ
เพราะเป็นพืชผักที่มีคุณค่าทางโภชนาการสูง สะอาด ปลอดภัยจากโรคแมลงและสารเคมีอันตราย
งานวิจัยนี้มีวัตถุประสงค์เพื่อศึกษาผลของสภาวะเครียดจากความเค็มต่อการงอกของเมล็ดและฤทธิ์ต้านอนุมูลอิสระในเมล็ดธัญพืชเพาะงอก
โดยนำเมล็ดธัญพืช 10 ชนิด ได้แก่ ข้าวกข 43 ข้าวไรซ์เบอร์รี่ ข้าวหอมสีนิล ข้าวเหนียวดำลืมผัว ข้าวหอมมะลิ ถั่วเขียว ถั่วดำ ถั่วแดง ข้าวโพด และงาดำ
แต่ละชนิดนำไปเพาะงอกในสภาวะเครียดจากความเค็ม 5 ระดับความเข้มข้น คือ 0% (ชุดควบคุม) 0.5% 1% 1.5% และ 2%
โดยแช่เป็นเวลา 12 ชั่วโมง
และนำไปบ่มเพาะต่อเป็นเวลา 48 ชั่วโมง
และสุ่มตัวอย่างมาวิเคราะห์เปอร์เซ็นต์การงอกและความยาวรากทุก 12 ชั่วโมง ผลการศึกษาพบว่า สภาวะเครียดจากความเค็ม 0.5% สามารถชักนำการงอกของเมล็ดธัญพืชทั้ง 10 ชนิดได้ดีที่สุด
จากนั้นศึกษาผลของสภาวะเครียดจากความเค็ม 0.5% ต่อฤทธิ์ต้านอนุมูลอิสระของเมล็ดธัญพืชแต่ละชนิด
โดยเปรียบเทียบกับการเพาะงอกในสภาวะปกติ (ชุดควบคุม)
ซึ่งทำการแช่เป็นเวลา 12 ชั่วโมง
และนำไปบ่มเพาะต่อเป็นเวลา 48 ชั่วโมง
จากนั้นสุ่มตัวอย่างมาวิเคราะห์ฤทธิ์ต้านอนุมูลอิสระทุก 12 ชั่วโมง
ผลการศึกษาพบว่าเมล็ดธัญพืชทั้ง 10 ชนิด ที่เพาะงอกในสภาวะเครียดจากความเค็ม 0.5% มีปริมาณประกอบฟีนอลิกทั้งหมด และกรดแอสคอร์บิก รวมทั้งศักยภาพรวมการต้านอนุมูลอิสระวิธี DPPH และ FRAP สูงกว่าชุดควบคุมที่เพาะในสภาวะปกติ
ดังนั้นการแช่และเพาะงอกเมล็ดธัญพืชในสภาวะเครียดจากความเค็มก่อนนำไปประกอบอาหารเพื่อบริโภคจึงเป็นอีกวิธีหนึ่งที่สามารถช่วยเพิ่มคุณค่าทางอาหารของเมล็ดธัญพืชได้
งานวิจัยนี้มีวัตถุประสงค์เพื่อศึกษาคาบการโคจรของระบบดาวคู่อุปราคา V1848 Ori
ทำการสังเกตและเก็บข้อมูลโดยใช้กล้องโทรทรรศน์ทางไกลอัตโนมัติ
ขนาดเส้นผ่านศูนย์กลาง 0.7 เมตร ณ หอดูดาว TRT-GAO Gao Mei Gu Observatory ประเทศจีน
โดยระบบดาวคู่อุปราคา V1848 Ori เป็นระบบดาวคู่อุปราคาประเภท W UMa ชนิด A
เมื่อวิเคราะห์กราฟแสงที่สร้างด้วยวิธีการโฟโตเมตรี ในช่วงความยาวคลื่นสีน้ำเงิน สีเหลือง สีแดง และอินฟาเรด ได้เวลาที่แสงน้อยที่สุดเท่ากับ 2457715.3013 มีสมการ Linear Ephemeris ใหม่ คือ Min l=24574066.4304938797+0.2663479709E
สำหรับการวิเคราะห์ค่า O–C ทำให้ทราบว่า คาบการโคจรของระบบดาวคู่อุปราคา V1848 Ori มีอัตราการเพิ่มของคาบการโคจรเป็น 0.045627 วินาทีต่อปี
อันเป็นผลมาจากกลไกการถ่ายเทมวลในระบบดาวคู่ V1848 Ori
การศึกษาวิจัยครั้งนี้มีวัตถุประสงค์เพื่อศึกษาลักษณะสัณฐานวิทยาเรณู ซึ่งเป็นเอกลักษณ์ประจำพันธุ์ของทุเรียน (Durio zibethinus L.) ในจังหวัดระยอง 10 พันธุ์
เก็บตัวอย่างช่วงเดือนพฤศจิกายน 2564-มกราคม 2565
โดยเป็นพันธุ์พื้นบ้าน 7 พันธุ์ ได้แก่ พันธุ์กระดุมทอง (Kradum Thong) พันธุ์สาวชมฟักทอง (Saochom Fakthong) พันธุ์หลงลับแล (Long LapLae) พันธุ์ไอ้เม่น (I-Men) พันธุ์เม็ดในยายปราง (Metnai Yaiprang) พันธุ์นวลทองจันทร์ (Noun Thongjan) และพันธุ์พวงมณี (Phuang Mani)
ทุเรียนพันธุ์ที่นิยมทางการค้า 3 พันธุ์ ได้แก่ พันธุ์หมอนทอง (Moan Thong) พันธุ์ชะนี (Chani) และพันธุ์ก้านยาว (Kan Yao)
เก็บตัวอย่างพันธุ์ละ 10 ต้นๆ ละ 5 ดอก
เตรียมตัวอย่างเรณู โดยวิธีอะซีโตไลซิส (Acetolysis)
นำมาศึกษาภายใต้กล้องจุลทรรศน์แบบใช้แสง (LM) และกล้องจุลทรรศน์อิเล็กตรอนแบบส่องกราด (SEM)
พบลักษณะสัณฐานวิทยาเรณูที่คล้ายคลึงกัน คือ เรณูขนาดกลาง (แกนขั้วเฉลี่ย 43.19 ไมครอน) มีช่องเปิด 3 ช่องเป็นแบบผสม (Tricolporate) และลวดลายบนผนังเรณู (Ornamentation) แบบเรียบ (Psilate)
อีกทั้งสามารถจำแนกรูปร่างของเรณูทุเรียนทั้ง 10 พันธุ์ เป็น 3 กลุ่ม คือ
1) กลุ่มที่มีรูปร่างแบบ Suboblate มี 6 พันธุ์ ได้แก่ พันธุ์กระดุมทอง พันธุ์ก้านยาว พันธุ์ชะนี พันธุ์เม็ดในยายปราง พันธุ์สาวชมฟักทอง และพันธุ์หมอนทอง
2) กลุ่มที่มีรูปร่างแบบ Oblate spheroidal มี 3 พันธุ์ ได้แก่ พันธุ์นวลทองจันทร์ พันธุ์พวงมณี และพันธุ์หลงลับแล 3) กลุ่มที่มีรูปร่างแบบ Prolate spheroidal มี 1 พันธุ์ คือ พันธุ์ไอ้เม่น
นอกจากนี้ยังพบว่า
เรณูทุเรียนเม็ดในยายปรางจัดอยู่ในกลุ่มเรณูขนาดใหญ่ (แกนขั้ว 51.36 ไมครอน)
ซึ่งข้อมูลที่ได้จากการศึกษาครั้งนี้สามารถนำไปใช้เป็นข้อมูลเสริมในการระบุเอกลักษณ์ประจำพันธุ์ของทุเรียน
ประยุกต์ในการปรับปรุงพันธุ์
และใช้ติดตามพาหะถ่ายเรณูในธรรมชาติ
ปัจจัยทางสภาพภูมิอากาศและศัตรูพืชเป็นสาเหตุหลักของการสูญเสียผลผลิตองุ่นในประเทศไทย
ปัจจุบันมีการใช้ซิลิกอน (Si) เป็นธาตุเสริมประโยชน์เพื่อสร้างความแข็งแรงแก่ธัญพืชอย่างแพร่หลาย
แต่บทบาทของ Si ต่อการเพิ่มความแข็งแรงในองุ่นนั้นยังมีข้อมูลที่จำกัด
การทดลองครั้งนี้จึงมีวัตถุประสงค์เพื่อศึกษาผลของโพแทสเซียมซิลิเกต (K2SiO3) ต่อการส่งเสริมความแข็งแรงและลดการเกิดโรคราแป้งขององุ่น
วางแผนการทดลองแบบสุ่มบล็อกสมบูรณ์ (RCBD) จำนวน 4 ซ้ำ
โดยทำการพ่นสารละลายโพแทสเซียมซิลิเกต อัตรา 0 1000 2000 และ 3000 มก./ลิตร/ต้น ในองุ่นพันธุ์บิวตี้ซีดเลสที่ระยะดอกบาน-ติดผลทุก 10 วัน จำนวน 7 ครั้ง
จากนั้นเก็บข้อมูลการเจริญเติบโต ผลผลิต ดัชนีผลแตก และดัชนีการเกิดโรคราแป้งในใบและผลองุ่นของทุกระยะการเจริญเติบโต กรรมวิธีละ 200 ซ้ำย่อย
ผลการทดลองพบว่า สารละลายโพแทสเซียม ซิลิเกตความเข้มข้น 1000 มก./ลิตร สามารถลดดัชนีผลแตก ดัชนีการเกิดโรคราแป้งในใบและผลอย่างชัดเจนที่ระยะผลเปลี่ยนสีถึง 27.50 30.65 และ 34.65% ตามลำดับ
ขณะที่ความเข้มข้น 2000 และ 3000 มก./ลิตร
ยิ่งลดดัชนีผลแตก
ดัชนีการเกิดโรคราแป้งในใบและผลได้สูงสุดถึง 92.56 79.03 และ 70.83% ตามลำดับ ซึ่งสูงกว่าความเข้มข้น 1000 มก./ลิตร อย่างมีนัยสำคัญทางสถิติ
นอกจากนี้การพ่นสารละลายโพแทสเซียมซิลิเกตทุกความเข้มข้นสามารถเพิ่มปริมาณคลอโรฟิลล์ในใบและปริมาณผลผลิตให้สูงขึ้นเล็กน้อย
ดังนั้นจึงสามารถสรุปได้ว่าโพแทสเซียมซิลิเกต มีบทบาทสำคัญในด้านการส่งเสริมความแข็งแรงของเซลล์พืชให้ทนทานต่อการแตกและการเข้าทำลายของเชื้อสาเหตุโรคพืชมากกว่าการส่งเสริมการเจริญเติบโตและการเพิ่มผลผลิตขององุ่น
งานวิจัยนี้เป็นการศึกษาการปลดปล่อยธาตุอาหารไนโตรเจน ฟอสฟอรัส และโพแทสเซียม ภายใต้สภาวะการหมักในกระสอบที่สามารถระบายอากาศได้ซึ่งมีวัตถุดิบหมัก ประกอบด้วย มูลสุกร มูลโค กากน้ำตาล รำละเอียด น้ำหมักปลา และมูลค้างคาว ในสัดส่วนร้อยละ 53.89 37.50 3.43 3.15 1.14 และ 0.94 ตามลำดับ
ทำการหมักเป็นระยะเวลา 105 วัน
โดยเก็บตัวอย่างปุ๋ยหมักในวันที่ 0 3 7 14 21 28 35 42 49 63 77 91 และ 105
"จากการศึกษาปุ๋ยหมักแบ่งตามอุณหภูมิได้เป็น 3 ระยะ ได้แก่ ระยะเริ่มผสม (วันที่ 0) ระยะอุณภูมิสูง (1-27) และระยะที่ปุ๋ยหมักพัฒนาเต็มที่ตั้งแต่วันที่ 28 เป็นต้นไป พบว่า การย่อยสลายอินทรียวัตถุของจุลินทรีย์ทำให้ปริมาณอินทรียวัตถุและอัตราส่วนคาร์บอนต่อไนโตรเจนมีแนวโน้มลดลงสัมพันธ์กับระยะเวลาการหมักอย่างมีนัยสำคัญ (r=-0.387, P<0.05 และ r=-0.630, P<0.01 ตามลำดับ) และปริมาณธาตุอาหารไอออนที่มีประจุเพิ่มขึ้นสอดคล้องกับค่าการนำไฟฟ้าที่เพิ่มขึ้นและสัมพันธ์กับระยะเวลาหมัก (r=0.895, P<0.01)"
โดยอินทรียวัตถุที่ถูกย่อยสลายปลดปล่อยธาตุอาหารไนโตรเจน ฟอสฟอรัส และโพแทสเซียมเพิ่มขึ้นด้วยอัตรา 0.0737 0.1681 และ 0.1217 มิลลิกรัมต่อวัน ตามลำดับ และมีค่าสูงสุดวันที่ 49
จากนั้นมีแนวโน้มลดลงเมื่อสิ้นสุดกระบวนการหมัก
นอกจากนี้ในช่วงท้ายของการหมักปุ๋ยมีค่าการนำไฟฟ้าสูงกว่ามาตรฐานกรมวิชาการเกษตรเล็กน้อย
จึงไม่ควรเก็บไว้นานเกิน 63 วัน
จะทำให้คุณภาพของปุ๋ยหมักมีแนวโน้มลดลงและไม่เหมาะแก่การนำไปใช้
ประเทศไทยเป็นประเทศเกษตรกรรม
มีพื้นที่นาข้าวคิดเป็นร้อยละ 51 ของพื้นที่เกษตรกรรมทั้งหมด
การกสิกรรมนี้มีของเหลือทิ้ง คือ ฟางข้าว ประมาณปีละ 35 ล้านตัน
อย่างไรก็ตาม เกษตรกรบางส่วนกำจัดฟางข้าวดังกล่าวด้วยการเผาเพื่อความสะดวกต่อการไถเตรียมดินสำหรับการเพาะปลูกพืชใหม่ในฤดูกาลเพาะปลูกต่อไป
นับเป็นการเสียประโยชน์ด้านพลังงานทั้งยังสร้างมลพิษทางอากาศ
งานวิจัยนี้จึงมุ่งศึกษาการปรับปรุงคุณสมบัติทางเชื้อเพลิงของฟางข้าวด้วยกระบวนการทอร์รีแฟคชันเพื่อผลิตเป็นพลังงาน
โดยใช้เครื่องวิเคราะห์เชิงอุณหภูมิความร้อน (TGA)
เพื่อทดลองกับฟางข้าวปริมาณ 10 มิลลิกรัม ที่อุณหภูมิ 280 องศาเซลเซียส และระดับความรุนแรงของทอร์รีแฟคชันที่ต่างกัน (การลดลงของน้ำหนักเริ่มต้น ร้อยละ 10 20 และ 30)
ผลการทดลอง พบว่า กระบวนการทอร์รีแฟคชันสามารถปรับปรุงคุณสมบัติทางเชื้อเพลิงของฟางข้าวได้เป็นอย่างดี
ฟางข้าวที่เหมาะสมเพื่อผลิตพลังงาน คือ ฟางข้าวที่ผ่านกระบวนการทอร์รีแฟคชันที่ระดับความรุนแรงมากที่สุด (การลดลงของน้ำหนักเริ่มต้นที่ร้อยละ 30)
เนื่องจากมีปริมาณคาร์บอนคงตัวและปริมาณคาร์บอนและค่าความร้อนสูงมากที่สุด
และมีค่าความชื้นน้อยที่สุด
การศึกษาผลของสารควบคุมการเจริญเติบโตต่อการเพาะเลี้ยงต้นอ่อนจากปลายยอดของต้นฟิโลเดนดรอนเบอร์กิ้น วางแผนการทดลองแบบสุ่มสมบูรณ์ (Completely Randomized Design
แป้งเป็นวัสดุพอลิเมอร์ที่นิยมนำมาใช้ในการผลิตวัสดุชีวภาพ
แต่ด้วยข้อจำกัดด้านความแข็งแรงและคงรูป
ในงานวิจัยนี้จึงศึกษาชนิดและปริมาณเซลลูโลสที่เพิ่มสมบัติการคงรูปการทนน้ำ และการทนความร้อนของวัสดุคอมโพสิตที่มีแป้งเป็นสารเนื้อหลัก
"ทั้งนี้เซลลูโลสที่นำมาใช้ คือ เซลลูโลสจากใยตาล (ขนาดเส้นใยสั้น) และเซลลูโลสจากป่านรามี (ขนาดเส้นใยยาว)ได้ถูกนำมาปรับสภาพผิวด้วยวิธีทางเคมี (10% NaOH, 4% H2SO4 และ 10% NaOCl)"
เพื่อกำจัดลิกนินและเฮมิเซลลูโลส
จากนั้นหาอัตราส่วนผสมที่เหมาะสมระหว่างแป้งและเซลลูโลส ขึ้นรูปภายใต้ความร้อนที่ 40˚C
นำไปทดสอบการทนน้ำโดยการแช่ชิ้นตัวอย่างในน้ำที่อุณหภูมิห้องนาน 60 นาที
และทดสอบการทนความร้อนโดยการวางชิ้นตัวอย่างที่ 100˚C นาน 60 นาที
แล้วตรวจสอบความคงรูปของตัวอย่าง
โดยพบว่า
อัตราส่วนผสมที่เหมาะสมระหว่างวัสดุตัวอย่าง คือ แป้ง 1 : น้ำ 3 และ 1% wt.
เซลลูโลส หลังขึ้นรูป
วัสดุตัวอย่างมีรูปร่างและขนาดตามแม่พิมพ์
ไม่พบรอยแตก รอยหัก
แต่ผิวด้านบนมีความขรุขระจากการกระจายตัวของเซลลูโลส
ทั้งนี้เซลลูโลสจากใยตาล มีส่วนที่ถูกล้อมรอบด้วยสารเนื้อหลักได้มากกว่า สามารถยึดเกาะกับเซลลูโลสได้มากกว่าป่านรามี
ซึ่งความแตกต่างนี้มีผลต่อการคงรูปของวัสดุตัวอย่างภายใต้สภาวะทดสอบการทนน้ำและการทนความร้อนเดียวกัน
ดังนั้นการเสริมแรงด้วยเซลลูโลสใยตาลทำให้วัสดุมีความเสถียรในการคงรูปดีกว่า
ซึ่งอาจนำไปผลิตเป็นบรรจุภัณฑ์สีเขียวที่ทนน้ำและทนความร้อน
หญ้าแพรก (Cynodon dactylon (L.) Pers.) มีสรรพคุณช่วยสมานแผล
และเป็นยาห้ามเลือด
สารสกัดหญ้าแพรกจึงเป็นสารที่น่าสนใจนํามาพัฒนาเป็นผลิตภัณฑ์ห้ามเลือด
การศึกษาครั้งนี้จึงมีวัตถุประสงค์เพื่อศึกษาสารพฤกษเคมีของสารสกัดหญ้าแพรกได้แก่ สารแทนนิน และสารอัลคาลอยด์ ในตัวทำละลายที่ต่างกัน
นํามาพัฒนาสูตรตํารับ
ทดสอบการดูดซึมน้ำ
และทดสอบความคงสภาพของตํารับแผ่นเจลห้ามเลือดที่มีส่วนผสมของสารสกัดหญ้าแพรก
ผลการศึกษา พบว่า สารสกัดจากหญ้าแพรกโดยวิธีการหมักด้วยเอทานอลมีสารอัลคาลอยด์และสารแทนนินซึ่งเป็นตัวบ่งชี้ถึงคุณสมบัติในการห้ามเลือด สามารถนํามาเป็นสาระสำคัญในการพัฒนาแผ่นเจลห้ามเลือด
อีกทั้งยังพัฒนาจนได้แผ่นเจลที่มีความคงตัวดีทั้งหมด 4 สูตร
จากการทดสอบการดูดซึมและกักเก็บน้ำของแผ่นเจล
พบว่า สูตรที่ D ซึ่งประกอบด้วย สารสกัดหญ้าแพรก เจลาติน คาร์บอกซีเมทิล เซลลูโลส และน้ำ ในอัตราส่วนร้อยละ 30 : 5 : 2 : 63 สามารถดูดซึมและกักเก็บน้ำได้มากที่สุด และพบว่า ตํารับแผ่นเจลห้ามเลือดที่มีส่วนผสมของสารสกัดหญ้าแพรกไม่มีการgปลี่ยนแปลงทางกายภาพทั้งสีละกลิ่นหลังการทดสอบเสร็จ
อีกทั้งการพัฒนาตํารับแผ่นเจลครั้งนี้ใช้ตัวทำละลายที่เป็นมิตรต่อสิ่งแวดล้อม (Green solvent)
และแผ่นเจลหญ้าแพรกยังสามารถนํามาประยุกต์ใช้ในการปลดปล่อยยาและพัฒนาผลิตภัณฑ์ห้ามเลือดที่สามารถวางขายในท้องตลาดได้ในอนาคต
งานวิจัยนี้ศึกษาการเกิดโรครากเน่าและโคนเน่าของทุเรียนจากเชื้อ Phytophthora palmivora
โดยเก็บตัวอย่างจากต้นทุเรียนที่แสดงอาการของโรคจากสวนทุเรียนในอำเภอเขาคิชฌกูฏ และอำเภอแก่งหางแมว จังหวัดจันทบุรี จำนวน 20 ตัวอย่าง พบเชื้อรา P.  palmivora จำนวน 12 ตัวอย่าง
และตรวจไม่พบเชื้อ P. palmivora จำนวน 8 ตัวอย่าง
จากการคัดแยกเชื้อและศึกษาลักษณะทางสัณฐานวิทยาของ P. palmivora
โดยการเลี้ยงเชื้อราบนสไลด์ พบว่า เชื้อที่แยกได้มีรูปร่างลักษณะของโคโลนีเป็นแบบ Rosette สปอร์แรงเจียมมีลักษณะเป็นวงรี เป็นแบบ Ovoid ภายใต้กล้องจุลทรรศน์ การเพาะเลี้ยงบนอาหารวุ้นแครอท
พบว่า สามารถเจริญเติบโตได้ดี
การตรวจวิเคราะห์เชื้อ P. palmivora
โดยการเพิ่มปริมาณดีเอ็นเอด้วยเทคนิคแลมป์ (LAMP) ร่วมกับดีเอ็นเอไบโอเซ็นเซอร์แบบแถบ (Dipstick DNA biosensor)
พบว่า
สามารถตรวจจับกับยีนเป้าหมายได้ทั้ง 12 ตัวอย่าง
การตรวจสอบความไว
พบว่า
ความเข้มข้นต่ำสุดที่สามารถตรวจสอบเชื้อได้ คือ 10-5 ไมโครกรัมต่อมิลลิลิตร
การตรวจสอบความจำเพาะของไพรเมอร์กับเชื้ออื่น
พบว่า
ไม่เกิดปฏิกิริยาการข้ามกับเชื้อราอื่นๆ แสดงว่าวิธีการวิเคราะห์มีความจำเพาะเจาะจงต่อเชื้อ P. palmivora ดังนั้น วิธีตรวจวิเคราะห์เชื้อรา P. palmivora ในทุเรียน ด้วยเทคนิคแลมป์ร่วมกับดีเอ็นเอไบโอเซ็นเซอร์แบบแถบเป็นวิธีการที่ทำได้อย่างรวดเร็ว มีความแม่นยำสูง สามารถทำได้ง่าย
โดยไม่ต้องใช้เครื่องมือที่มีราคาแพง ภายในเวลา 60-90 นาที
และใช้ปริมาณดีเอ็นเอเพียงเล็กน้อย การตรวจวิเคราะห์เชื้อได้อย่างรวดเร็วและมีประสิทธิภาพ
สามารถใช้เทคนิคนี้เพื่อเฝ้าระวังและควบคุมการแพร่ระบาดของโรคได้
ปลาช่อนเป็นปลาที่นิยมนำมาบริโภคและมีความสำคัญทางเศรษฐกิจ
แต่ถ้าปลาช่อนติดเชื้อปรสิตอาจจะทำให้ปลามีการเจริญเติบโตไม่เต็มที่และทำให้ปลาไม่สมบูรณ์
ดังนั้นการศึกษาครั้งนี้มีจุดประสงค์เพื่อศึกษาความหลากชนิดของหนอนพยาธิในปลาช่อนนา อำเภอเมืองพิษณุโลก จังหวัดพิษณุโลก
โดยซื้อตัวอย่างปลาช่อนนาจากตลาดบ้านคลองและตลาดใต้ในฤดูฝน ฤดูหนาว และฤดูร้อน ทั้งหมด 138 ตัว ตั้งแต่เดือนตุลาคม พ.ศ. 2561 ถึงเดือนพฤษภาคม พ.ศ. 2562
พบปลาช่อนติดเชื้อหนอนพยาธิทั้งหมด 75 ตัว
คิดเป็นร้อยละความชุกเท่ากับ 54.35
ความหนาแน่นเฉลี่ยเท่ากับ 1.91 ตัวต่อปลาช่อน 1 ตัว
จัดจำแนกเป็น 2 ชนิด ได้แก่ ตัวอ่อนพยาธิตัวตืด ค่าร้อยละความชุก และความหนาแน่นเฉลี่ยเท่ากับ 41.30 และ 1.42 ต่อตัว และพยาธิหัวหนาม (Pallisentis nagpurensis) มีค่าร้อยละความชุกและความหนาแน่นเฉลี่ยเท่ากับ 47.83 และ 2.81 ต่อตัว
ซึ่งพยาธิหัวหนามมีค่าร้อยละความชุกและความหนาแน่นเฉลี่ยมากกว่าตัวอ่อนพยาธิตัวตืด
นอกจากนี้ยังพบว่า ปลาช่อนนาจากตลาดบ้านคลองและตลาดใต้ติดเชื้อหนอนพยาธิชนิดเดียวกัน
และมีร้อยละความชุกและความหนาแน่นเฉลี่ยของการติดเชื้อใกล้เคียงกัน
งานวิจัยนี้เป็นการหาวิตามินซีในน้ำผลไม้โดยใช้เทคนิคแอมเพอโรเมตรีบนขั้วไฟฟ้ากลาสสิคาร์บอน
ทำการศึกษากลไกการเกิดปฏิกิริยาออกซิเดชันด้วยเทคนิคไซคลิกโวลแทมเมตรีที่ pH ของฟอสเฟตบัฟเฟอร์ 4 ถึง 8
จากการศึกษาพบว่า pH ของสารละลายอิเล็กโตรไลต์ที่เหมาะสมเท่ากับ pH 6
ซึ่งปรากฏพีคปฏิกิริยาออกซิเดชันของกรดแอสคอร์บิกขึ้นที่ค่าศักย์ไฟฟ้า 0.44 โวลต์ ที่อัตราสแกน 0.1 โวลต์ต่อวินาที
ด้วยการตรวจวัดของเทคนิคไซคลิกโวลแทมเมตรี
ทำการหาปริมาณวิตามินซีด้วยเทคนิคแอมเพอโรเมตรี
โดยการคนตลอดการทดลอง ด้วยศักย์ไฟฟ้าที่เหมาะสมเท่ากับ 0.5 โวลต์
พบช่วงความเป็นเส้นตรงของการตรวจวัดวิตามินซีที่กว้าง 10 ถึง 266 ไมโครโมลาร์
ด้วยความชันในการตรวจวัดเท่ากับ 4.78 ไมโครแอมแปร์ต่อมิลลิโมลาร์
โดยมีขีดจำกัดการตรวจวัดเท่ากับ 1.39 ไมโครโมลาร์และขีดจำกัดการตรวจวัดเชิงปริมาณ เท่ากับ 4.62 ไมโครโมลาร์
นอกจากนี้ยังสามารถนำไปประยุกต์ใช้วิเคราะห์หาปริมาณวิตามินซีในตัวอย่างน้ำผลไม้ของน้ำมะนาวสด และน้ำส้มบรรจุกล่อง 100%
ซึ่งแสดงผลความสัมพันธ์ของร้อยละการกลับคืนอยู่ในช่วง 80 ถึง 97
ปัจจุบันนี้ไมโครกรีนผักบุ้งได้รับความน่าสนใจเพิ่มขึ้นจากผู้ผลิตและผู้บริโภค
ทั้งนี้เนื่องจากมีสารประกอบที่ออกฤทธิ์ทางชีวภาพที่หลากหลาย
โดยสามารถปลูกได้ง่ายที่บ้านและไม่จำเป็นต้องให้ปุ๋ยใช้เพียงดินในการปลูก
ในปัจจัยสิ่งแวดล้อมทั้งหมดแสงมีบทบาทสำคัญที่สุดส่งผลต่อการเจริญเติบโต
ในการศึกษาครั้งนี้สนใจศึกษาผลของการได้รับแสงธรรมชาติต่อการเจริญของไมโครกรีนผักบุ้งซึ่งวางแผนการทดลองแบบสุ่มสมบูรณ์ (CRD) ด้วย 3 ชุดทดลอง
โดยสามชุดทดลอง ได้แก่ 1) ที่มืด (ไม่ได้รับแสง) ตลอดการทดลอง
2) ไม่ได้รับแสง 2 วันแรก
หลังจากนั้นเปิดให้รับแสงธรรมชาติ
และ 3) ได้รับแสงธรรมชาติตลอดการทดลอง
การเจริญเติบโตที่เหมาะสมของไมโครกรีนผักบุ้ง คือ การปลูกที่ไม่ได้รับแสง 2 วันแรก
หลังจากนั้นเปิดให้รับแสงธรรมชาติที่อุณหภูมิห้องเป็นเวลา 7 วัน ซึ่งน้ำหนักของต้นอ่อนและเปอร์เซ็นต์การงอกมีค่าเท่ากับ 433.74 มิลลิกรัมต่อต้น และ 74.17 เปอร์เซ็นต์ ตามลำดับ ความกว้างของลำต้น
ความสูงของลำต้น และความยาวของใบมีค่าเท่ากับ 0.16 8.67 และ 1.27 เซนติเมตร ตามลำดับ
นอกจากนี้แสงมีผลต่อความสัมพันธ์เชิงบวกกับความสูงและน้ำหนักของต้นอ่อนของไมโครกรีนผักบุ้ง (R2>0.90) แต่ไม่รวมถึงความกว้างของลำต้น ความสูงและน้ำหนักของต้นอ่อนมีผลต่อผลผลิตของไมโครกรีนผักบุ้งและมีความสำคัญสำหรับผู้ปลูกในเชิงพาณิชย์เพื่อเพิ่มผลผลิตและปรับปรุงคุณภาพ
ซึ่งเป็นการขยายตลาดค้าปลีกของไมโครกรีนผักบุ้งให้กว้างขวางมากขึ้น
งานวิจัยนี้มีวัตถุประสงค์เพื่อผลิตแป้งจากลูกจันและศึกษาคุณค่าทางโภชนาการ
โดยเตรียมแป้งจากผลลูกจันดิบด้วยวิธีการโม่ที่แตกต่างกัน 3 วิธี ได้แก่ โม่แห้ง โม่เปียก และโม่ผสม
ผลการศึกษา พบว่า การโม่แห้งได้ค่าร้อยละผลผลิตสูงที่สุด เท่ากับ 13.04 (P<0.05)
รองลงมา คือ การโม่ผสมและการโม่เปียกที่มีค่าร้อยละผลผลิต เท่ากับ 10.80 และ 3.24 ตามลำดับ
เมื่อนำแป้งลูกจันจากการโม่แห้งมาวิเคราะห์หาปริมาณของสารประกอบหลักในอาหาร
พบปริมาณคาร์โบไฮเดรต ความชื้น โปรตีน เถ้า และไขมัน เท่ากับ 80.43 7.44 6.19 3.52 และ 0.42 กรัมต่อ 100 กรัม ตามลำดับ
และมีปริมาณเยื่อใย 7.94 กรัมต่อ 100 กรัม
อีกทั้งยังพบปริมาณสตาร์ซที่ทนต่อการย่อย 30.37 เปอร์เซ็นต์น้ำหนักแห้ง
นอกจากนี้ยังพบว่า แป้งจากลูกจันให้พลังงานทั้งหมด 334.26 กิโลแคลอรี ปริมาณแคลเซียม 40.71 มิลลิกรัม โซเดียม 6.72 มิลลิกรัม เหล็ก 1.44 มิลลิกรัม และวิตามินเอ 6.34 ไมโครกรัม ต่อ 100 กรัม
ผลการศึกษานี้เป็นแนวทางในการพัฒนาและเพิ่มมูลค่าของแป้งลูกจันที่จะใช้ในอุตสาหกรรมต่างๆ ต่อไป
งานวิจัยนี้มีวัตถุประสงค์ที่จะศึกษาความเป็นไปได้ในการใช้แบบหล่อปูนปลาสเตอร์ที่ใช้แล้วจากโรงงานอุตสาหกรรมเซรามิกในจังหวัดลำปาง
มาผลิตเป็นวัสดุผนังในงานก่อสร้าง
โดยจะนำแบบหล่อปูนปลาสเตอร์ใช้แล้วมาย่อยและทำการคัดขนาดให้มีการกระจายตัวของอนุภาคเป็นแบบเดียวกับทราย
จากนั้นใช้เป็นส่วนผสมทดแทนทรายในมอร์ตาร์ปริมาณร้อยละ 10 30 50 60 80 90 และ 100
โดยปริมาตร ทำการศึกษาผลของปูนพลาสเตอร์ที่มีต่อสมบัติทางกายภาพ สมบัติเชิงกล และสมบัติการนำความร้อน
จากผลการทดลองพบว่า ค่ากำลังอัด กำลังดึง และกำลังดัดของมอร์ตาร์มีค่าลดลง
เมื่อใช้ปูนปลาสเตอร์ที่ใช้แล้วทดแทนทรายเพิ่มขึ้น
โดยค่ากำลังอัดของมอร์ตาร์ที่ใช้ปูนปลาสเตอร์ที่ใช้แล้วทดแทนทรายในปริมาณร้อยละ 50 และ 100
โดยปริมาตร ที่อายุ 28 วัน มีค่าเท่ากับ 10.50 และ 7.00 เมกะปาสคาล ตามลำดับ
อย่างไรก็ตามค่าการนำความร้อนของมอร์ตาร์ผสมปูนปลาสเตอร์ปริมาณร้อยละ 100 มีค่าเท่ากับ 0.38 วัตต์ต่อเมตรองศาเคลวิน ซึ่งลดลงถึงร้อยละ 78
เมื่อเปรียบเทียบกับมอร์ตาร์ควบคุม
และมีความหนาแน่นประมาณ 1.60 กรัมต่อลูกบาศก์เซนติเมตร
ดังนั้นการนำปูนปลาสเตอร์ที่ใช้แล้วทดแทนทรายอาจสามารถพัฒนาเป็นวัสดุผนังน้ำหนักเบาที่มีสมบัติเป็นฉนวนความร้อนได้ในอนาคต
งานวิจัยนี้เป็นการพัฒนาเซนเซอร์สำหรับตรวจวัดไอออนโลหะทองแดงและเหล็กในระดับไมโครลิตรด้วยสารสกัดแอนโทไซยานินจากดอกอัญชัน
ซึ่งใช้เป็นอินดิเคเตอร์ธรรมชาติ
โดยอาศัยหลักการเกิดปฏิกิริยาระหว่างแอนโทไซยานินกับไอออนโลหะเกิดเป็นสารประกอบเชิงซ้อน
ทำให้เกิดการเปลี่ยนแปลงค่าการดูดกลืนแสงและสามารถมองเห็นการเปลี่ยนสีของสารละลายได้ด้วยตาเปล่า
จากผลการศึกษา พบว่า น้ำเป็นสารสกัดดอกอัญชันที่มีค่าการดูดกลืนแสงคงตัวมากกว่าสารสกัดแอลกอฮอล์
โดยสารสกัดแอนโทไซยานินจากดอกอัญชันเมื่อทำปฏิกิริยากับไอออนโลหะทองแดงและเหล็กมีการเปลี่ยนสีชัดเจนที่สุดเมื่อใช้บัฟเฟอร์อะซิเตตความเข้มข้นร้อยละ 0.01 ที่ค่าพีเอช 6
เพราะทำให้โครงสร้างของแอนโทไซยานินมีจำนวนโปรตอนเพิ่มขึ้น
ส่งผลให้มีค่าการดูดกลืนแสงเลื่อนไปในช่วงที่มีความยาวคลื่นลดลง
และมีการเปลี่ยนสีจากสีน้ำเงินเป็นม่วง
เนื่องจากเกิดเป็นไอออนบวกของฟลาวิเลียม การเติมไอออนรบกวนกลุ่มไดวาเลนต์
ยกเว้นกลุ่มคาร์บอเนตที่ส่งผลต่อการรบกวนสีของการตรวจวัดเพียงเล็กน้อย ผลการวิเคราะห์เชิงปริมาณด้วยเซนเซอร์ในระบบสารละลายสอดคล้องกับการวิเคราะห์ปริมาณด้วยเทคนิคอะตอมมิกแอบซอร์พชันสเปกโทรเมตรี
นอกจากนี้เมื่อนำสภาวะที่ดีที่สุดจากเซนเซอร์ในระบบสารละลายไปพัฒนาเป็นเซนเซอร์ตรวจวัดโลหะโดยใช้ฐานเป็นกระดาษเคลือบบนกระดาษกรอง พบว่า ให้ผลการวิเคราะห์ไอออนโลหะทองแดงและเหล็กสอดคล้องกับเซนเซอร์ตรวจวัดโลหะทองแดงและเหล็กแบบสารละลาย
โดยสามารถตรวจวัดได้ด้วยตาเปล่า
นอกจากนี้เซนเซอร์ตรวจวัดไอออโลหะทองแดงและเหล็กที่พัฒนาขึ้นยังประหยัดเวลา ลดต้นทุนในการวิเคราะห์และเป็นมิตรต่อสิ่งแวดล้อม
งานวิจัยนี้เป็นการศึกษาความหลากหลายทางพันธุกรรมในพืชบางชนิดในสกุลหงส์เหิน
โดยการใช้เครื่องหมายโมเลกุล RAPD ร่วมกับลักษณะสัณฐานวิทยาเบื้องต้น
โดยสำรวจและเก็บตัวอย่างศึกษาสัณฐานวิทยา
จากนั้นนำตัวอย่างมาสกัดดีเอ็นเอด้วยวิธี CTAB ที่ดัดแปลงจาก Doyle & Doyle (1987) กับพืชทั้งหมด 9 ตัวอย่าง
เพิ่มปริมาณดีเอ็นเอโดยด้วยเทคนิค PCR RAPD
เพื่อวิเคราะห์ความสัมพันธ์ทางพันธุกรรมด้วยวิธี UPGMA
พบว่า จาก 25 ไพรเมอร์สามารถเพิ่มปริมาณดีเอ็นเอได้กับทุกตัวอย่าง
จำนวน 4 ไพรเมอร์ ได้แก่ OPA-03 OPC-05 OPC-06 และ OPX-12
"โดยปรากฏแถบดีเอ็นเอทั้งหมด 141 แถบ มีขนาดประมาณ 250-2,500 คู่เบส"
และเมื่อสร้างแผนภาพความสัมพันธ์ทางพันธุกรรม พบว่า มีค่าอยู่ในช่วง 0.420-0.938
โดยสามารถจัดกลุ่มพืชออกเป็น 2 กลุ่ม
ซึ่งสอดคล้องกับการศึกษาด้านลักษณะสัณฐานวิทยาของพืช คือ ลักษณะของเกสรเพศผู้ที่เป็นหมัน (Staminode) และรยางค์
โดยแบ่งออกได้ 2 กลุ่ม คือ
กลุ่มที่
1
เกสรเพศผู้ที่เป็นหมัน (Staminode) มีลักษณะกางออกจากหลอดกลีบดอก (Floral tube) รยางค์มี 2 คู่ คือ Globba siamensis (Hemsl.) Hemsl.
ส่วนกลุ่มที่ 2 เกสรเพศผู้ที่เป็นหมัน (Staminode) มีลักษณะแนบลงกับหลอดกลีบดอก (Floral tube)
รยางค์มี 2 คู่ หรือไม่มีรยางค์ คือ Globba laeta K. Larsen Globba sp. และ Curcuma angustifolia Roxb.
ทั้งนี้ทั้งนั้นเครื่องหมายโมเลกุลอาร์เอพีดี (RAPD)
มีประโยชน์ต่อการจัดจำแนกชนิดของพืชสกุลหงส์เหินและสกุลที่ใกล้เคียงได้
งานวิจัยนี้มีวัตถุประสงค์เพื่อศึกษากระบวนการสกัดเส้นใยจากก้านช่อดอกชก
และศึกษาคุณสมบัติของเส้นใยก้านช่อดอกชก
การสกัดเส้นใย แบ่งเป็น 3 ชุดการทดลอง ซึ่งใช้สารละลายโซเดียมไฮดรอกไซด์ความเข้มข้นร้อยละ 5 10 และ 15 โดยน้ำหนักต่อปริมาตร ตามลำดับ
แต่ละชุดการทดลองใช้ระยะเวลาในการต้มนาน 3 ชั่วโมง
ผลการศึกษาพบว่า การใช้สารละลายโซเดียมไฮดรอกไซด์ความเข้มข้นร้อยละ 10
โดยน้ำหนักต่อปริมาตร มีประสิทธิภาพในการสกัดเส้นใยก้านช่อดอกชกมากที่สุด
"โดยมีปริมาณผลผลิตเส้นใยร้อยละ 43.21+0.30 เซลลูโลสร้อยละ 41.71+0.35 เฮมิเซลลูโลสร้อยละ 18.49+0.98 ลิกนินร้อยละ 2.94+0.07 ขนาดเส้นด้าย (Ne) 8.65+0.05 ค่าแรงดึงสูงสุด (กรัมแรง) 1,256.32+43.75 และค่าการยืดตัวขณะขาดร้อยละ 17.75+0.43"
โดยเส้นใยก้านช่อดอกชกมีเส้นผ่านศูนย์กลางขนาด 50 ไมโครเมตร
เส้นใยก้านช่อดอกชกมีลักษณะเป็นเส้นใยยาวกลุ่ม และลักษณะผิวขรุขระ
ดังนั้นเส้นใยก้านช่อดอกชกจึงเหมาะที่จะนำไปใช้ในการพัฒนาเป็นผลิตภัณฑ์สิ่งทอสำหรับตกแต่งหรือใช้ตกแต่งเพื่อสร้างเอกลักษณ์ให้กับผลิตภัณฑ์ชุมชนมากกว่าที่จะนำไปใช้เพื่อพัฒนาเป็นผลิตภัณฑ์เครื่องนุ่งห่ม
งานวิจัยนี้มีวัตถุประสงค์เพื่อใช้ใยอาหารจากเปลือกทุเรียนเป็นพรีไบโอติกในอาหาร
สัตว์น้ำร่วมกับโพรไบโอติกแบคทีเรียที่แยกได้จากอาหารหมักเพื่อเลี้ยงปลาตะเพียน
การทดลองประกอบด้วย การคัดแยกแบคทีเรียแลคติกจากอาหารหมัก และการเตรียมอาหารสัตว์น้ำโดยใช้ใยอาหารจากเปลือกทุเรียนเป็นพรีไบโอติกร่วมกับโพรไบโอติกแบคทีเรียสำหรับเลี้ยงปลา
ผลการคัดแยกแบคทีเรียแลคติกจากอาหารหมัก จำนวน 30 ตัวอย่าง พบว่า สามารถคัดแยกได้ทั้งหมด 35 ไอโซเลท
ทุกไอโซเลทสามารถเจริญในสภาวะที่ไม่มีออกซิเจน
และสามารถเจริญได้ทั้งสภาวะที่มีออกซิเจนและไม่มีออกซิเจน จำนวน 31 ไอโซเลท
เมื่อทดสอบคุณสมบัติการเป็นโพรไบโอติก
พบว่ามีแบคทีเรียแลคติกที่สามารถทนสภาวะกรดและเกลือน้ำดี จำนวน 6 ไอโซเลท
คัดเลือกแบคทีเรียแลคติกที่มีคุณสมบัติการเป็นโพรไบโอติกและเจริญได้ดีที่สุดไปใช้ในขั้นต่อไป
การเตรียมอาหารเริ่มจากนำใยอาหารจากเปลือกทุเรียนผสมในสูตรอาหารเลี้ยงปลาที่ร้อยละ     0 10 20 30 และ 40 ผสมเซลล์แบคทีเรียและนำไปใช้เลี้ยงปลา
ผลการทดลอง
พบว่า
การใช้     ใยอาหารจากเปลือกทุเรียนผสมในอาหารเลี้ยงปลาตะเพียนที่ระดับต่างๆ ทำให้การเจริญเติบโตของชุดทดลองด้านน้ำหนักตัวที่เพิ่มขึ้น น้ำหนักตัวเพิ่มเฉลี่ยต่อวัน
อัตราการเจริญเติบโตจำเพาะ
อัตราการเปลี่ยนอาหารเป็นเนื้อและอัตราการรอดตาย ไม่แตกต่างจากชุดควบคุม
แสดงให้เห็นว่าอาหารสัตว์น้ำที่เตรียมจากใยอาหารเปลือกทุเรียนสามารถใช้ร่วมกับโพรไบโอติกแบคทีเรียที่แยกจากอาหารหมักเพื่อเลี้ยงปลาตะเพียน
และสามารถใช้เป็นแนวทางในการเพิ่มมูลค่าเปลือกทุเรียน
งานวิจัยนี้เป็นการศึกษาคุณภาพดินของสวนส้มโอ 3 สายพันธุ์ ได้แก่ สายพันธุ์ท่าข่อย สายพันธุ์ขาวแตงกวา และสายพันธุ์ทองดี ในพื้นที่ตำบลโพธิ์ประทับช้าง อำเภอโพธิ์ประทับช้าง จังหวัดพิจิตร
สุ่มเก็บตัวอย่างดินในสวนส้มโอสายพันธุ์ละ 10 สวน รวมทั้งหมดจำนวน 30 สวน
ผลการศึกษา พบว่า ดินของสวนส้มโอมีสีน้ำตาลอ่อน-น้ำตาลเข้ม
เนื้อดินส่วนใหญ่เป็นดินร่วนปนทรายแป้ง
ดินมีความเป็นกรดเล็กน้อย
มีค่าเฉลี่ย 6.23±0.61 ความชื้นเฉลี่ยร้อยละ 8.16±3.81
ปริมาณอินทรียวัตถุอยู่ในระดับค่อนข้างสูงถึงสูง
มีค่าเฉลี่ยร้อยละ 3.39±0.86
ปริมาณไนโตรเจนอยู่ในระดับปานกลาง มีค่าเฉลี่ยร้อยละ 0.17±0.04
สำหรับปริมาณฟอสฟอรัสอยู่ในระดับต่ำ มีค่าเฉลี่ย 7.48±4.60 มิลลิกรัมต่อกิโลกรัม
และปริมาณโพแทสเซียมอยู่ในระดับปานกลาง-สูง มีค่าเฉลี่ยเท่ากับ 86.24±9.31 มิลลิกรัมต่อกิโลกรัม
โดยปริมาณอินทรียวัตถุและโพแทสเซียมในดินสวนส้มโอจัดอยู่ในเกณฑ์ที่เหมาะสมสำหรับการปลูกส้มโอ
ในขณะที่ปริมาณไนโตรเจนและฟอสฟอรัสมีค่าต่ำกว่าเกณฑ์ที่เหมาะสมสำหรับการปลูกส้มโอ
ดังนั้นเกษตรกรจึงควรหมั่นตรวจวัดปริมาณไนโตรเจนและฟอสฟอรัสในดินสวนส้มโออย่างสม่ำเสมอ
เพื่อเป็นข้อมูลพื้นฐานในการจัดการธาตุอาหารในดินสวนส้มโอได้อย่างเหมาะสม
ซึ่งจะทำให้ดินมีศักยภาพในการเพิ่มปริมาณและคุณภาพของผลผลิตส้มโอในสวนได้อย่างมีประสิทธิภาพต่อไป
การวิจัยครั้งนี้มีวัตถุประสงค์เพื่อศึกษาการย้อมสีธรรมชาติด้วยสีย้อมจากใบมะยงชิดสดและแห้ง
รวมถึงการวิเคราะห์ค่าสีและศึกษาความคงทนของสีต่อแสง การซัก เหงื่อ และการขัดถู
โดยใช้สารช่วยย้อม 4 ชนิด คือ สารส้ม น้ำปูนใส เหล็ก และใบยูคาลิปตัสสด
ใช้สภาวะการย้อมแบบเติมสารช่วยติดสีก่อนการย้อม
ผลการศึกษาพบว่าสีย้อมใบมะยงชิดสดและแห้งสามารถย้อมติดสีเส้นใยไหมและฝ้ายได้
โดยให้เฉดสีที่แตกต่างกันตามคุณสมบัติของสารช่วยย้อม ได้แก่ สีเหลือง น้ำตาล และดำ
สีย้อมจากใบสดให้สีที่มีความสว่างกว่าสีย้อมจากใบแห้งในเส้นใยทั้งสองชนิด
โดยการย้อมเส้นใยไหมจะได้สีที่สว่างกว่าเส้นใยฝ้าย
และการใช้เหล็กเป็นสารช่วยย้อมจะได้สีที่มีความสว่างน้อยที่สุด
สีย้อมจากใบมะยงชิดสดและแห้งให้เฉดสีน้ำตาลทั้งในเส้นใยไหมและฝ้าย
ยกเว้นเมื่อใช้สารส้มเป็นสารช่วยย้อมด้วยใบสดจะให้เฉดสีเหลือง
นอกจากนี้เมื่อใช้เหล็กเป็นสารช่วยย้อมจะให้เฉดสีดำ
โดยพบว่า การใช้สีย้อมจากใบสดจะให้เฉดสีดำมากกว่าการใช้สีย้อมจากใบแห้ง ความคงทนของสีต่อแสง การซัก เหงื่อ และการขัดถู อยู่ในระดับยอมรับได้ถึงดี
งานวิจัยนี้แสดงให้เห็นว่าใบมะยงชิดสามารถนำมาใช้เป็นสีย้อมจากธรรมชาติชนิดใหม่และช่วยเพิ่มช่องทางส่งเสริมพัฒนาผลิตภัณฑ์ผ้าทอที่มีมูลค่าได้ต่อไป
ผลิตภัณฑ์เวชสำอางเป็นสิ่งที่ได้รับความสนใจเป็นอย่างมากในปัจจุบัน
ซึ่งลูกหว้าเป็นผลไม้พื้นบ้านของไทยที่มีฤทธิ์ทางชีวภาพมากมาย
แต่ยังขาดการรายงานคุณสมบัติด้านเวชสำอางที่แน่ชัด
ดังนั้นงานวิจัยนี้จึงมีวัตถุประสงค์เพื่อศึกษาความสามารถในการต้านอนุมูลอิสระ ยับยั้งเอนไซม์ไทโรซิเนส ยับยั้งแบคทีเรียก่อสิว
รวมทั้งวิเคราะห์ปริมาณฟีนอลิกและวิตามินซี จากสารสกัดลูกหว้า
ผลที่ได้พบว่า สารสกัดลูกหว้ามีฤทธิ์ต้านอนุมูลอิสระโดยมีค่า IC50 เท่ากับ 85.22±4.35 ไมโครกรัมต่อมิลลิลิตร
มีปริมาณสารประกอบฟีนอลิก เท่ากับ 18.50±1.84 มิลลิกรัมสมมูลของกรดแกลลิกต่อกรัมสารสกัด
มีปริมาณวิตามินซีในรูปของกรดแอสคอร์บิคเป็นองค์ประกอบ เท่ากับ 15.24±1.84 มิลลิกรัมต่อกรัมสารสกัด
นอกจากนี้สารสกัดลูกหว้ามีความสามารถในการยับยั้งเอนไซม์ไทโรซิเนส มีค่า IC50 เท่ากับ 181.59±4.77 ไมโครกรัมต่อมิลลิลิตร
และมีความสามารถในการยับยั้ง Propionibacterium acnes และ Staphylococcus aureus ได้เท่ากับ 14.5±0.07 และ 9.50±0.50 เซนติเมตร ตามลำดับ ที่ระดับความเข้มข้น 50 มิลลิกรัมต่อมิลลิลิตร
ดังนั้นสามารถนำสารสกัดลูกหว้าไปพัฒนาเป็นผลิตภัณฑ์ด้านเวชสำอางเพื่อยับยั้งสิวได้
แต่ควรมีการทดสอบการระคายเคืองต่อผิวต่อไป
งานวิจัยนี้มีจุดประสงค์เพื่อศึกษาผลของสเปกตรัมแสงของแหล่งกำเนิดแสงแอลอีดี และการพรางแสงอาทิตย์ต่อการงอกและการเติบโตของเมล็ดกระบองเพชรสายพันธุ์ยิมโนคาไลเซียมและสายพันธุ์แอสโตรไฟตัมแอสทีเรียส
เพาะเมล็ดกระบองเพชรในระบบปิดกระถางละ 10 เมล็ด ภายใต้แสงจากหลอดไฟปลูกต้นไม้
หลอดไฟที่ให้แสงสีขาว เขียว น้ำเงินและแดง แสงธรรมชาติโดยไม่พรางแสงและมีการพรางแสงด้วยตาข่ายพรางแสง 60% สีเงิน 1 ชั้น 2 ชั้น และ 3 ชั้น
บันทึกภาพการเจริญเติบโตเพื่อนำไปวิเคราะห์หาขนาดเส้นผ่านศูนย์กลางของต้นกระบองเพชร
พบว่า ภายใต้แสงจากหลอดไฟปลูกต้นไม้และหลอดไฟแสงขาวมีอัตราการงอกของทั้ง 2 สายพันธุ์สูงอีกทั้งมีการเจริญเติบโตรวดเร็วในช่วงแรกและมีการเจริญเติบโตช้าลงในช่วงหลัง หลอดไฟแสงสีเขียว และแสงสีน้ำเงินมีอัตราการงอกของเมล็ดน้อยและและมีการเจริญเติบโตช้า
หลอดไฟแสงสีแดงมีอัตราการงอกสูง
แต่มีการเจริญเติบโตของลำต้นยืดผิดปกติ
สำหรับการปลูกภายใต้แสงธรรมชาติโดยไม่พรางแสง
พบว่า มีอัตราการงอกต่ำและการเจริญเติบโตไม่ดี
ซึ่งจะมีอัตราการงอกและการเจริญเติบโตได้ดีเมื่อพรางแสงด้วยตาข่ายพรางแสง 2 ชั้น และ 3 ชั้น
จากผลงานวิจัยพบว่า ภายใต้แสงอาทิตย์
เงื่อนไขที่เหมาะสมต่อการงอกและการเจริญเติบโตสูงที่สุด คือ
การใช้ตาข่ายพรางแสง 60% สีเงิน 2 ชั้น
และสามารถปลูกภายในอาคารโดยใช้แสงประดิษฐ์จากไฟแอลอีดี
ซึ่งสามารถใช้ได้ทั้งไฟปลูกต้นไม้และไฟแสงขาว สามารถนำไปใช้ประโยชน์ในการปลูกกระบองเพชรเพื่อเพิ่มมูลค่าให้สูงขึ้นจากการได้ผลผลิตสูงและมีคุณภาพของลำต้นที่สวยงาม
งานศึกษาวิจัยนี้มีวัตถุประสงค์เพื่อศึกษาฤทธิ์ต้านอนุมูลอิสระของสารสกัดเห็ดราทำลายไม้ จำนวน 13 ไอโซเลต (NK0001 NK0049 NK0182 NK0317 NW1820 NW1821 NW1826 NW1836 NW1838 NW1842 NW1847 NW1850 และ NW1851) ที่ได้รับจากศูนย์ความเป็นเลิศ ด้านความหลากหลายของจุลินทรีย์และการใช้ประโยชน์อย่างยั่งยืนของมหาวิทยาลัยเชียงใหม่
โดยเลี้ยงเห็ดราทำลายไม้ในอาหาร Potato Dextrose Broth
การศึกษาลักษณะสัณฐานวิทยาบางประการของพืชเกาะอาศัยของหิ่งห้อย Pteroptyx malaccae ที่พบในป่าชายเลนลุ่มน้ำเวฬุ อำเภอขลุง จังหวัดจันทบุรี
เพื่อหาลักษณะเฉพาะของพืชที่หิ่งห้อยเลือกเกาะอาศัย ระหว่างเดือนกุมภาพันธ์ พ.ศ. 2562 ถึงเดือนมกราคม พ.ศ. 2563
"จากการสำรวจหลังเวลาดวงอาทิตย์ตกในช่วงคืนเดือนมืดทั้งหมด 10 ครั้ง พบหิ่งห้อยตัวเต็มวัยรวมตลอดทั้งปี 2,269 ตัว"
และพบหิ่งห้อยได้ทุกครั้งที่สำรวจ
โดยเดือนมกราคม พ.ศ. 2563 มีจำนวนตัวหิ่งห้อยรวมสูงที่สุด 567 ตัว และเดือนพฤษภาคม พ.ศ.2562 พบหิ่งห้อยน้อยที่สุด 67 ตัว พืชที่หิ่งห้อยเกาะอาศัยมีทั้งหมด 4 ชนิด คือ กระถินเทพา (Acacia mangium Willd.) แสมดำ (Avicennia officinalis L.) เสม็ดขาว (Melaleuca cajuputi Powell) และโกงกางใบเล็ก (Rhizophora apiculata Blume)
โดยพบว่าหิ่งห้อยมีแนวโน้มเลือกเกาะอาศัยต้นไม้ที่มีลำต้นสูงเฉลี่ย 8.44 เมตร
มีรัศมีทรงพุ่มกว้างเฉลี่ย 2.98 เมตร มีใบขนาดเล็ก
โดยมีแผ่นใบกว้างเฉลี่ย 3.98 เซนติเมตร ความยาวแผ่นใบเฉลี่ย 10.50 เซนติเมตร
มีแผ่นใบบางเฉลี่ย 359.54 ไมโครเมตร
และมีพื้นที่แผ่นใบเฉลี่ย 35.06 ตารางเซนติเมตร
เมื่อวิเคราะห์ทางสถิติพบว่าพืชเกาะอาศัยของหิ่งห้อยมีลักษณะแตกต่างจากพืชที่หิ่งห้อยไม่เกาะอาศัยอย่างมีนัยสำคัญทางสถิติ (P<0.05) ที่ระดับนัยสำคัญเท่ากับ 0.05
งานวิจัยนี้มีวัตถุประสงค์เพื่อศึกษาผลของสูตรอาหารที่ผสมกากน้ำตาลและแหล่งโปรตีนที่เป็นดักแด้ไหมและนมผงต่อผลผลิตและสารออกฤทธิ์ทางชีวภาพของเห็ดถั่งเช่าสีทอง (Cordyceps militaris)
โดยวางแผนการทดลองแบบสุ่มสมบูรณ์ (Complete Randomized Design) จำนวน 3 ซ้ำ ๆ ละ 3 ขวด
ทำการเพาะเลี้ยงเห็ดถั่งเช่าสีทองในอาหารเพาะเลี้ยงที่แตกต่างกัน จำนวน 14 สูตร เป็นเวลา 65 วัน
ผลการศึกษา พบว่า อาหารเพาะเลี้ยงสูตรที่ 10 (ข้าวเสาไห้ 30 กรัม ผสมกากน้ำตาลที่ความเข้มข้นร้อยละ 5% โดยมวลต่อปริมาตร (w/v) 50 มิลลิลิตร และดักแด้ไหม 5 กรัม) เป็นสูตรอาหารที่ทำให้เห็ดถั่งเช่าสีทองมีการเจริญเติบโตให้ผลผลิตและผลิตสารออกฤทธิ์ทางชีวภาพได้ในปริมาณสูงสุด
โดยมีจำนวนดอกเฉลี่ย 61.15 ดอก/ขวด
และมีน้ำหนักสดโดยเฉลี่ย 42.39 กรัม/ขวด
ก้านดอกเห็ดมีลักษณะยาวมากสูตรอาหารอื่นๆ
โดยมีค่าเฉลี่ยเท่ากับ 6.44 เซนติเมตร
สีของเห็ดมีค่าความสว่าง (L*) ค่าสีแดง (a*) และค่าสีเหลือง (b*) โดยเฉลี่ยเท่ากับ 56.27 23.76 และ 47.81 ตามลำดับ
"ปริมาณสารออกฤทธิ์ทางชีวภาพ ได้แก่ สารอะดีโนซีนและสารคอร์ไดเซปินมีค่าเฉลี่ยเท่ากับ 1,853.85 และ 2,255.47 มิลลิกรัม/กิโลกรัม ตามลำดับ"
โรคข้าวมีสาเหตุส่วนใหญ่มาจากเชื้อรา ซึ่งก่อความเสียหายกับผลผลิตอย่างมาก
งานวิจัยนี้จึงมีวัตถุประสงค์เพื่อศึกษาความหลากหลายของเชื้อราที่พบในข้าวพันธุ์พิษณุโลก 2 ในพื้นที่ตำบลหนองกลับ อำเภอสวรรคโลก จังหวัดสุโขทัย
เก็บตัวอย่างข้าวที่แสดงอาการเป็นโรคจากแหล่งเพาะปลูก 2 ครั้ง จำนวน 13 ตัวอย่าง
มาทำการแยกเชื้อด้วยวิธี Tissue transplanting technique บนอาหาร PDA
เมื่อพบเชื้อราเจริญออกจากเนื้อเยื่อที่เป็นโรค
จึงตัดปลายเส้นใยไปเลี้ยงบนอาหาร PDA จานใหม่เพื่อให้ได้เชื้อบริสุทธิ์
ผลการแยกเชื้อราสามารถแยกเชื้อได้ทั้งหมด 43 ไอโซเลต เป็นกลุ่มที่สร้างสปอร์ 39 ไอโซเลต
และไม่สร้างสปอร์ 4 ไอโซเลต
ศึกษาลักษณะทางสัณฐานวิทยาของเชื้อราที่พบด้วยเทคนิคการเพาะเลี้ยงเชื้อบนแผ่นสไลด์
แล้วทำการระบุชื่อของเชื้อราในระดับสกุล
จากการเปรียบเทียบรายละเอียดของเชื้อรากับข้อมูลในเอกสารที่เกี่ยวข้อง
ผลการระบุชื่อเชื้อราในระดับสกุลที่สร้างสปอร์
พบว่า เป็นเชื้อราในสกุล Alternaria Aspergillus Bipolaris Curvularia Nigrospora และ Scopulariopsis
ในขณะที่เชื้อราบางไอโซเลตไม่พบการสร้างสปอร์จึงไม่สามารถทำการระบุชื่อในระดับสกุลได้
โดยเชื้อราสกุลที่พบมากที่สุดในการศึกษานี้ คือ Curvularia spp. (11 ไอโซเลต
ขอบชะนางเป็นพืชล้มลุกที่มีสรรพคุณทางยาและมีฤทธิ์ทางชีวภาพในการต่อต้านจุลชีพและโดยเฉพาะการเป็นสารฆ่าแมลง
ดังนั้นงานวิจัยครั้งนี้จึงมุ่งศึกษาประสิทธิภาพในการใช้สารสกัดจากใบขอบชะนางในการควบคุมเพลี้ยแป้งสีชมพู
โดยสกัดด้วยเมทานอล
"ทำการทดสอบด้วยวิธีการฉีดพ่นที่ระดับความเข้มข้นที่แตกต่างกัน ได้แก่ 0 1,250 2,500 5,000 และ 10,000 มิลลิกรัมต่อลิตร"
ทำการทดลองแต่ละความเข้มข้น จำนวน 3 ซ้ำ
แต่ละซ้ำใช้เพลี้ยแป้ง 20 ตัว
โดยใช้ใบหม่อนเป็นอาหาร
ทำการทดสอบอัตราการตายของเพลี้ยแป้งภายหลังการฉีดพ่นที่ 12 24 36 และ 48 ชั่วโมง ตามลำดับ
"พบอัตราการตายของเพลี้ยแป้งสูงสุดที่ระดับความเข้มข้น 10,000  มิลลิกรัมต่อลิตร"
โดยทำให้เพลี้ยแป้งตายภายหลังการทดสอบที่ 48 ชั่วโมง ถึง 98.33% เป็นผลทำให้มีค่า LC50 เท่ากับ 987.86 มิลลิกรัมต่อลิตร
ทั้งนี้ยังพบอีกว่าระยะเวลาที่เพลี้ยแป้งสัมผัสสารสกัดนานขึ้นเป็นผลทำให้มีอัตราการตายเพิ่มขึ้นตามไปด้วย
จึงเป็นไปได้ว่าสามารถนำสารสกัดนี้ไปประยุกต์ใช้ในการฉีดพ่นควบคุมเพลี้ยแป้งในสภาพพื้นที่จริงได้
วัตถุประสงค์ของงานวิจัยนี้เพื่อหาความสัมพันธ์ของมลพิษทางอากาศกับจำนวนผู้เสียชีวิตด้วยโรคติดเชื้อไวรัสโคโรนา 2019 ในจังหวัดต่างๆ
ขั้นตอนการดำเนินการวิจัย ประกอบด้วย การหาสัดส่วนการตายมาตรฐานจากโรคติดเชื้อไวรัสโคโรนา 2019 ในแต่ละจังหวัด จำนวน 37 จังหวัด
โดยแบ่งกลุ่มประชากรแต่ละจังหวัดออกตามกลุ่มอายุ จำนวน 8 กลุ่ม ตั้งแต่ช่วงอายุ 0-9 ปี ไปจนถึงมากกว่าหรือเท่ากับ 70 ปี
โดยใช้ข้อมูลจำนวนประชากรปี พ.ศ. 2563
จากนั้นนำไปวิเคราะห์สหสัมพันธ์และการถดถอยเชิงเส้นเพื่อหาความสัมพันธ์ระหว่างมลพิษทางอากาศและการเสียชีวิตของผู้ป่วยโรคติดเชื้อไวรัสโคโรนา 2019
ผลการศึกษาพบว่า สัดส่วนการตายมาตรฐานในบางจังหวัดมีค่าสูงมากเมื่อเทียบกับจำนวนตายที่คาดไว้
และพบว่า มีความสัมพันธ์กับปริมาณก๊าซไนโตรเจนไดออกไซด์
สรุปผลการศึกษาครั้งนี้พบหลักฐานแสดงความสัมพันธ์ระหว่างมลพิษทางอากาศและความเสี่ยงต่อการเสียชีวิตของผู้ป่วยโรคติดเชื้อไวรัสโคโรนา 2019
การศึกษาครั้งนี้มีวัตถุประสงค์เพื่อศึกษาผลของสารสกัดเมทานอลจากใบสาบเสือในระดับความเข้มข้นต่างๆ ต่อการยับยั้งการงอกของเมล็ดดาวกระจายไต้หวันและเมล็ดหญ้าเจ้าชู้
โดยได้นำผงป่นแห้งจากใบของสาบเสือ แช่ในเมทานอลในสัดส่วน ผงใบสาบเสือ 10 กรัมต่อเมทานอล 100 มิลลิลิตร
แล้วจึงกรองแยกกากและระเหยตัวทำละลายด้วยเครื่องระเหยแบบสุญญากาศ
"เตรียมสารสกัดเมทานอลจากใบสาบเสือที่ระดับความเข้มข้นต่างๆ ได้แก่ 5,000 10,000 20,000 และ 40,000 ppm"
นำไปรดในจานเพาะเชื้อที่มีเมล็ดวัชพืชแต่ละชนิดวางบนกระดาษทิชชู จำนวน 20 เมล็ด
วางทิ้งไว้ที่เป็นเวลา 7 วัน
ผลการวิจัยพบว่า สารสกัดเมทานอลจากใบสาบเสือทุกระดับความเข้มข้นสามารถในการยับยั้งการงอกของเมล็ดดาวกระจายไต้หวันและเมล็ดหญ้าเจ้าชู้ได้สูงกว่ากลุ่มควบคุมอย่างมีนัยสำคัญทางสถิติที่ระดับ 0.01
โดยพบว่า
ระดับความเข้มข้นที่สามารถยับยั้งการงอกของเมล็ดดาวกระจายไต้หวันสูงที่สุด ได้แก่
"ระดับความเข้มข้น 40,000 และ 20,000 ppm รองลงมา ได้แก่ ระดับความเข้มข้น 10,000 ppm และระดับความเข้มข้นที่สามารถยับยั้งการงอกของเมล็ดหญ้าเจ้าชู้ได้สูงสุด คือ ความเข้มข้น 40,000 ppm รองลงมา ได้แก่ ระดับความเข้มข้น 20,000 10,000 และ 5,000 ppm ตามลำดับ"
ส่วนของเมล็ดและเปลือกลางสาด (Lansium domesticum Corr.) ได้ถูกนำมาสกัด
โดยใช้ เมทานอล เอทานอล และน้ำ
"และทดสอบฤทธิ์ทางชีวภาพ ได้แก่ ฤทธิ์ต้านอนุมูลอิสระด้วยวิธี DPPH assay, ABTS assay และ FRAP assay ฤทธิ์ยับยั้งปฏิกิริยาไกลเคชั่น"
ฤทธิ์ยับยั้งเอนไซม์ไทโรซิเนส ฤทธิ์ต้านแบคทีเรีย ปริมาณสารประกอบฟีนอลิกทั้งหมด
และวิเคราะห์สารประกอบฟีนอลิกด้วยวิธี HPLC
ผลการศึกษา พบว่า สารสกัดเปลือกลางสาดด้วยเมทานอล มีศักยภาพในการต้านอนุมูลอิสระ DPPH (48.80±0.09 mg TE/g DW) ฤทธิ์ยับยั้งเอนไซม์ไทโรซิเนส (181.05±11.09 mg KAE/g DW) และปริมาณสารประกอบฟีนอลิกทั้งหมด (27.62±1.37 mg GAE/g DW) สูงที่สุด
ในขณะที่สารสกัดเปลือกลางสา ดด้วยน้ำ มีศักยภาพในการต้านอนุมูลอิสระ ABTS (128.30±1.41 mgTE/g DW) ความสามารถในการรีดิวซ์เฟอร์ริก (0.88±0.07 mg TE/g DW) และฤทธิ์ยับยั้งปฏิกิริยาไกลเคชั่นสูงที่สุด (24.26±5.89
% AGE inhibition)
นอกจากนี้สารสกัดเมล็ดด้วยเมทานอลมีฤทธิ์ต้านแบคทีเรีย Escherichia coli และ Staphylococcus sp.
ดีที่สุด
ผลการวิเคราะห์สารประกอบฟีนอลิกด้วยวิธี HPLC
พบสาร protocatechuic acid เป็นส่วนประกอบของส่วนเปลือกและเมล็ดของลางสาด
งานวิจัยนี้แสดงให้เห็นว่าสารสกัดเปลือกลางสาดมีความเหมาะสมในการนำไปพัฒนาเป็นผลิตภัณฑ์เครื่องสำอาง ผลิตภัณฑ์ยา ผลิตภัณฑ์เสริมอาหาร ที่มีส่วนประกอบเป็นสารสกัดธรรมชาติได้
บทความนี้นำเสนอการทดลองเพื่อตรวจวัดค่าความต้านทานภายในของมัลติมิเตอร์ของโปรแกรม Tinkercad
โดยมัลติมิเตอร์ดังกล่าวนี้มีโหมดใช้งานสามโหมด ได้แก่ โหมดโอห์มมิเตอร์ โหมดแอมมิเตอร์ และโหมดโวลต์มิเตอร์
การทดลองได้ถูกออกแบบโดยอาศัยแหล่งจ่ายแรงดันไฟฟ้ากระแสตรงในโหมดโอห์มมิเตอร์เป็นสัญญาณอินพุตให้กับความต้านทานที่ต้องการตรวจวัด
ความสัมพันธ์ของตัวแปรต่างๆ ในวงจรได้ถูกจัดให้อยู่ในรูปของสมการเชิงเส้น
ซึ่งการวิเคราะห์หาค่าความต้านทานของมัลติมิเตอร์ในแต่ละโหมดสามารถพิจารณาได้จากค่าความชันของเส้นกราฟ
ผลการทดลอง พบว่า โหมดโอห์มมิเตอร์และโหมดแอมมิเตอร์นั้นจะมีค่าความต้านทานภายในเท่ากับ 100±1 mW และ 100±33 mW ตามลำดับ
ซึ่งถือเป็นค่าที่ต่ำมาก
ในขณะที่โหมดโวลต์มิเตอร์มีค่าความต้านทานภายในเท่ากับ 100±1 MW ซึ่งถือเป็นค่าที่สูงมาก
นอกจากนี้ยังพบว่า แหล่งจ่ายแรงดันไฟฟ้ากระแสตรงของโหมดโอห์มมิเตอร์มีค่าเท่ากับ 1.00±0.01 V
ทั้งนี้คุณสมบัติของเส้นกราฟที่ได้มีความเป็นเชิงเส้นที่ดีเหมาะสำหรับนำการทดลองดังกล่าวนี้ไปประยุกต์เป็นชุดปฏิบัติการทดลองของนักศึกษาสาขาด้านไฟฟ้า-อิเล็กทรอนิกส์ ฟิสิกส์ และเทคโนโลยีการวัด
งานวิจัยนี้มีวัตถุประสงค์เพื่อศึกษาสารพฤกษเคมีเบื้องต้น ความเป็นพิษเฉียบพลันต่อการระคายเคืองและการกัดกร่อนของผิวหนังในกระต่ายจากสารสกัดน้ำย้อมสีใบมะยงชิด
พบสารพฤกษเคมี 4 กลุ่ม ได้แก่ ฟีนอลิก แทนนิน ไตรเทอร์พีน และแอนทราควิโนน
ส่วนการทดสอบความเป็นพิษแบบเฉียบพลันต่อการระคายเคืองและการกัดกร่อนของผิวหนังในกระต่ายของสารสกัดปริมาณ 0.5±0.05 มิลลิลิตร
ไม่พบการบวมและการแดงของผิวหนังในกระต่ายทั้ง 2 ตัว ที่เวลา 24 48 และ 72 ชั่วโมง
และตลอดระยะเวลา 14 วันของการทดสอบ
ดัชนีการแดงและการบวมของผิวหนังกระต่ายที่ 72 ชั่วโมงแรกหลังจากการทาวัสดุทดสอบ มีค่าเป็น 0 อยู่ในระดับที่ไม่มีการระคายเคืองกับผิวหนังกระต่าย
นอกจากนี้ไม่พบความผิดปกติของพฤติกรรมและอาการทางคลินิกของกระต่ายตลอดระยะเวลา 14 วัน หลังจากทาวัสดุทดสอบ
และไม่พบว่ามีกระต่ายตัวใดตายหรือแสดงอาการเจ็บปวดตลอดระยะเวลาทดสอบ
ผลการศึกษานี้แสดงให้เห็นว่าสารสกัดน้ำย้อมสีจากใบมะยงชิดไม่ก่อให้เกิดความเป็นพิษแบบเฉียบพลันต่อการระคายเคืองและกัดกร่อนของผิวหนังในกระต่าย
งานวิจัยนี้มีวัตถุประสงค์เพื่อเตรียมผงจมูกข้าว พัฒนาผลิตภัณฑ์ผงจมูกข้าวรวมเสริมโปรตีน
และศึกษาองค์ประกอบทางเคมี
โดยเปรียบเทียบกรรมวิธีการเตรียมผงจมูกข้าวรวมแบบหุงสุกกับกรรมวิธีเตรียมผงจมูกข้าวรวมด้วยวิธีดั้งเดิมของกลุ่มส่งเสริมอาชีพการเกษตรอินทรีย์นเรศวร (สาขาวัดพริก) จังหวัดพิษณุโลก
ผลการวิจัยพบว่า ความสามารถในการดูดซับน้ำและการละลายน้ำของผงจมูกข้าวรวมที่เตรียมด้วยกรรมวิธีแบบหุงสุกมีค่าสูงกว่าการเตรียมด้วยวิธีแบบดั้งเดิมถึง 1.72 และ 4.20 เท่า
เมื่อทำการพัฒนาต้นแบบผลิตภัณฑ์ผงจมูกข้าวรวมเสริมโปรตีนด้วยการเสริมโปรตีนถั่วเหลืองที่มีปริมาณแตกต่างกัน 5 ระดับ ได้แก่ ร้อยละ 5 10 15 20 และ 30 โดยน้ำหนัก
แล้ววิเคราะห์องค์ประกอบทางเคมี
พบว่า การเสริมโปรตีนถั่วเหลืองร้อยละ 10 โดยน้ำหนัก ให้ค่าปริมาณโปรตีนสูงกว่าผลิตภัณฑ์สูตรดั้งเดิมและมีค่าเทียบเคียงกับผลิตภัณฑ์ผงจมูกข้าวที่จำหน่ายในทางการค้า
ผลการศึกษานี้สามารถใช้เป็นแนวทางในการเพิ่มคุณค่าทางโภชนาการให้กับผลิตภัณฑ์ผงจมูกข้าวรวมได้
การศึกษามีวัตถุประสงค์เพื่อวิเคราะห์ ทดสอบลูกหลานไม้สักที่ได้จากการผสมเกสรที่รู้พ่อและแม่
ประเมินปริมาตรไม้ มวลชีวภาพ และกักเก็บคาร์บอนของสวนป่าสักอายุ 12 ปี
และวิเคราะห์มูลค่าทางเศรษฐกิจระหว่างกล้าไม้ปรับปรุงพันธุ์กับกล้าไม้ทั่วไป
ดำเนินการที่สถานีวนวัฒนวิจัยดงลาน จังหวัดขอนแก่น
การทดสอบมี 54 ตัวอย่างทดลอง ประกอบด้วย กล้าไม้จากการควบคุมผสมเกสร 50 คู่ผสม กล้าไม้จากแม่ไม้ 3 แม่ไม้ และกล้าสักทั่วไป 1 ต้น
วางแผนการทดลองแบบสุ่มอย่างสมบูรณ์ภายในบล็อก (Randomized Complete Block Design
งานวิจัยนี้มีวัตถุประสงค์เพื่อศึกษาผลของปุ๋ยอัดเม็ดจากของเสียกระบวนการผลิตไฮเทนจากน้ำกากส่าและกากยีสต์ร่วมกับวัสดุอินทรีย์ต่อการเจริญเติบโตและผลผลิตข้าว
โดยใช้วิธีการวางแผนการทดลองแบบสุ่มสมบูรณ์ (Completely Randomized Design
งานวิจัยนี้คำนวณหาค่าความต้านทานทางแม่เหล็กจากการทะลุผ่านของสปิน (Tunneling magnetoresistance
งานวิจัยนี้มีวัตถุประสงค์เพื่อศึกษาความหลากหลายของปลาหมักพื้นบ้านกลุ่มชาติพันธุ์ไทย-ลาว ไทย-เขมร และไทย-กูยในจังหวัดสุรินทร์
โดยการศึกษาจากเอกสารและข้อมูลว่าหมู่บ้านใดมีกลุ่มชาติพันธุ์ 3 กลุ่มอาศัยอยู่
จากนั้นสำรวจความหลากหลายของปลาหมักในแต่ละหมู่บ้าน
เก็บข้อมูลโดยการจดบันทึกชนิดของปลาหมัก ชนิดของปลา สถานที่ เวลา ระบบนิเวศ
ถ่ายภาพบริบทชุมชน และปลาหมักชนิดต่างๆ
เก็บรวบรวมข้อมูลที่ได้จากเครื่องมือทุกประเภท
นำมาวิเคราะห์และจำแนกชนิดของปลาหมัก
ผลการวิจัยพบว่า กลุ่มชาติพันธุ์ไทย-ลาว 24 หมู่บ้าน พบปลาร้า ปลาจ่อม ปลาส้ม ส้มฟัก ไข่ปลาหมัก และไส้ปลาหมัก 24 21 21 9 4 และ 3 หมู่บ้าน ตามลำดับ
กลุ่มชาติพันธุ์ไทย-เขมร 34 หมู่บ้าน  พบปลาร้า ปลาจ่อม ปลาส้ม ส้มฟัก และไข่ปลาหมัก 34 34 33 11 และ 1 หมู่บ้าน ตามลำดับ
กลุ่มชาติพันธุ์ไทย-กูย 34 หมู่บ้าน พบปลาร้า ปลาจ่อม ปลาส้ม ส้มฟัก ไข่ปลาหมัก และไส้ปลาหมัก 34 31 32 9 3 และ 3 หมู่บ้านตามลำดับ ในทุกกลุ่มชาติพันธุ์ปลาหมักที่พบมากที่สุด คือ ปลาร้า (100%) ปลาจ่อม ปลาส้ม (93.47%) ส้มฟัก (31.52%) ไข่ปลาหมัก (8.69%) และ ไส้ปลาหมัก (6.52%) ตามลำดับ ชุมชนที่พบปลาหมักหลากหลายมากที่สุด คือ กลุ่มชาติพันธุ์ไทย-ลาว ในบ้านโนนแดง ต.ยาง อ.ศีขรภูมิ บ้านหาญฮี ต.ดอนแรด อ.รัตนบุรี บ้านบึงใหม่ ต.แก อ.รัตนบุรี และกลุ่มชาติพันธุ์ไทย-กูย ในบ้านหนองหว้า ต.หนองไผ่ล้อม อ.สำโรงทาบ
หากประชาชนในชุมชนทราบข้อมูลและตระหนักถึงคุณค่าความมั่นคงทางอาหารที่สามารถเกิดได้จากปลาหมักพื้นบ้าน
รวมถึงความเกี่ยวข้องกับวัฒนธรรมการบริโภคปลาหมักที่มีปลาที่ได้มาจากแหล่งน้ำในชุมชน
ก็จะทำให้ประชาชนเกิดการอนุรักษ์ภูมิปัญญาการผลิต
และอนุรักษ์แหล่งน้ำที่เป็นแหล่งของปลาต่อไป
งานวิจัยนี้ศึกษาการทอร์รีแฟกชันขี้เลื่อยไม้สนที่อุณหภูมิ 3 ระดับ
นั่นคือ 250 275 และ 300 องศาเซลเซียส และเวลาที่ใช้ในปฏิกิริยา 30 นาที
โดยทำการศึกษาผลของความรุนแรงของอุณหภูมิต่อผลได้เชิงมวลและสมบัติด้านเชื้อเพลิงของผลิตภัณฑ์แข็ง ได้แก่ องค์ประกอบแบบละเอียด ปริมาณความชื้นและเถ้า ค่าความร้อนสูง อัตราส่วนอะตอม รวมถึงวิเคราะห์หมู่ฟังก์ชัน
ผลการวิจัยพบว่า เมื่ออุณหภูมิทอร์รีไฟด์มีค่าสูงขึ้นจาก 250 เป็น 300 องศาเซลเซียส
ผลได้เชิงมวลมีค่าลดลงจากร้อยละ 86.35 เป็น 62.63
ในขณะที่ปริมาณคาร์บอนเพิ่มขึ้นจากร้อยละ 49.26 เป็น 60.01
และค่าความร้อนสูงเพิ่มขึ้นจาก 19.64 เป็น 24.54 เมกกะจูลต่อกิโลกรัม
เนื่องจากการเพิ่มขึ้นของปริมาณคาร์บอนและการลดลงของปริมาณออกซิเจนและไฮโดรเจน
สัดส่วนอะตอมออกซิเจนต่อคาร์บอน (O/C) และไฮโดรเจนต่อคาร์บอน (H/C) ของขี้เลื่อยไม้สนทอร์รีไฟด์ที่อุณหภูมิ 300 องศาเซลเซียส มีค่าลดลงและมีสมบัติใกล้เคียงลิกไนต์
ดังนั้นขี้เลื่อยไม้สนที่ผ่านการปรับสภาพด้วยกระบวนการทอร์รีแฟกชันจึงเหมาะที่จะใช้ร่วมกับเชื้อเพลิงแข็งประเภทอื่นๆ
รวมทั้งทดแทนถ่านหินในโรงไฟฟ้า
การศึกษาเทคนิคทางด้านอณูพันธุศาสตร์ในการตรวจสอบเชื้อ Colletotrichum gloeosporioides ในมะม่วงน้ำดอกไม้
มีวัตถุประสงค์เพื่อพัฒนาวิธีการตรวจวิเคราะห์เชื้อรา C. gloeosporioides ที่ก่อโรคแอนแทรคโนสในมะม่วงน้ำดอกไม้ ด้วยเทคนิค Loop-Mediated Isothermal Amplification (LAMP)
โดยงานวิจัยนี้ได้ศึกษาลักษณะของเชื้อรา C. gloeosporioides
การตรวจวิเคราะห์ด้วยวิธี LAMP รวมทั้งการตรวจสอบค่าความไวและความจำเพาะของเชื้อ C. Gloeosporioides
จากการศึกษามะม่วงน้ำดอกไม้ที่แสดงอาการของโรคแอนแทรคโนสที่มีสาเหตุมาจากเชื้อ C. gloeosporioides พบว่า
เชื้อเจริญได้ช้าบนอาหารเลี้ยงเชื้อ Potato dextrose agar (PDA)
โคโลนีมีสีขาวอมเทา โคนิเดียเป็นเซลล์เดียว รูปไข่ และไม่มีสี สร้างสปอร์รูปทรงกระบอก การทดสอบการเพิ่มปริมาณดีเอ็นเอเป้าหมายของเชื้อด้วยเทคนิค LAMP พบว่า
สามารถตรวจวิเคราะห์เชื้อได้รวดเร็ว
จากการทดลองสามารถพบได้ 20
ตัวอย่าง
การทดสอบค่าความไว พบว่า ความไวของเชื้อที่ตรวจสอบได้ คือ 50x10-4 ไมโครกรัมต่อมิลลิลิตร
และการตรวจวิเคราะห์ความจำเพาะของเชื้อ
พบว่าสามารถตรวจเชื้อ C. gloeosporioides ได้อย่างจำเพาะ
โดยไม่จับกับเชื้อชนิดอื่น
วิธีตรวจวิเคราะห์เชื้อด้วยเทคนิคแลมป์เป็นการตรวจดีเอ็นเอในระดับอณูชีววิทยาซึ่งมีความแม่นยำสูง
และสะดวกรวดเร็ว สามารถวิเคราะห์ตัวอย่างได้เป็นจำนวนมากโดยใช้ปริมาณดีเอ็นเอเพียงเล็กน้อย
ผลตัวเร่งปฏิกิริยาไทเทเนียมไดออกไซด์ที่เติมด้วยแพลทินัม (Pt-TiO2) ในการย่อยสลายสารละลายเมทิลีนบลู (MB) ภายใต้แสงอัลตร้าไวโอเลต (UV)
สำหรับการสังเคราะห์ตัวเร่งปฏิกิริยาด้วยวิธีโซโวเทอร์มอลร่วมกับวิธีอิมเพรกเนชันในอัตราส่วนแพลทินัม (Pt) ร้อยละ 0.5 1.0 และ 2.0 โดยน้ำหนัก (wt%) ทำการตรวจสอบสัณฐานวิทยาของตัวอย่างด้วยเทคนิคการเลี้ยวเบนรังสีเอกซ์ (XRD) กล้องจุลทรรศน์อิเล็กตรอนแบบส่องผ่าน (TEM) การวิเคราะห์ด้วยรังสีเอ็กซ์แบบกระจายพลังงาน (EDS) พื้นที่ผิวจำเพาะด้วยเทคนิค Brunuer Emmett and Teller (BET) และเอ็กซ์เรย์โฟโตอิเล็กตรอนสเปกโทรสโกปี (XPS)
ผลการวิจัยแสดงให้เห็นว่า TiO2 มีโครงสร้างแบบอนาเทสและรูไทร์
โดยอนุภาค Pt มีเลขออกซิเดชัน 0 +2 และ +4 ที่อยู่ในรูป Pt PtO และ PtO2 กระจายอยู่บนผิว TiO2
สำหรับการทดสอบประสิทธิภาพ Pt-TiO2 ด้วยสารละลายเมทิลีนบลู (MB) เข้มข้น 10 มิลลิกรัมต่อลิตร (mg/L) ปริมาตร 50 มิลลิลิตร (mL) ภายใต้แสงอัลตราไวโอเลต (UV)
พบว่าร้อยละ 1.0 wt% Pt-TiO2
แสดงประสิทธิภาพในการย่อยสลายดีที่สุดใน 150 นาที สามารถเพิ่มประสิทธิของ TiO2 ได้ร้อยละ 25
งานวิจัยนี้มีวัตถุประสงค์เพื่อศึกษาผลของปริมาณกาวแป้งเปียกและกาวอีพ็อกซี่ที่เหมาะสมต่อคุณสมบัติทางกายภาพและทางกลของแผ่นวัสดุแทนไม้โดยใช้เปลือกข้าวโพดและฟางข้าวอัดผสมกับกาวแป้งเปียกและกาวอีพ็อกซี่ในปริมาณ 125 กรัม 150 กรัม และ 175 กรัม ตามลำดับ
จากนั้นขึ้นรูปด้วยเครื่องทดสอบคอนกรีต
ทำการศึกษาลักษณะของแผ่นวัสดุแทนไม้
วิเคราะห์สมบัติทางกายภาพและสมบัติทางกล
โดยเปรียบเทียบกับมาตรฐาน มอก.876-2547
ผลการวิจัยพบว่า ลักษณะสัณฐานของแผ่นวัสดุแทนไม้ที่ใช้กาวแป้งเปียกเป็นกาวประสานในอัตราส่วนต่างๆ มีพื้นผิวไม่ราบเรียบ ขรุขระ โค้งงอ และไม่เรียบตรง
ซึ่งแตกต่างกับลักษณะสัณฐานของแผ่นวัสดุแทนไม้ที่ใช้กาวอีพ็อกซี่เป็นกาวประสาน
คือ มีพื้นผิวราบเรียบ ไม่โค้งงอ และเรียบตรง
ผลการวิเคราะห์สมบัติทางกายภาพและทางกลของแผ่นวัสดุแทนไม้
พบว่า
แผ่นวัสดุแทนไม้ที่ใช้กาวแป้งเปียก มีค่าความชื้นผ่านเกณฑ์มาตรฐานทุกสัดส่วน
แต่ความต้านทานแรงดัด โมดูลัสความยืดหยุ่น ความหนาแน่น
การดูดซึมน้ำและการพองตัวตามความหนาไม่ผ่านเกณฑ์มาตรฐาน
ส่วนแผ่นวัสดุแทนไม้ที่ใช้กาวอีพ็อกซี่ส่วนใหญ่ผ่านเกณฑ์ที่มาตรฐานกำหนด
ยกเว้นแผ่นวัสดุแทนไม้ที่ใช้กาวอีพ็อกซี่ในปริมาณ 125 กรัม และทุกตัวอย่างมีค่าโมดูลัสความยืดหยุ่น ไม่ผ่านเกณฑ์ที่มาตรฐานกำหนด
ดังนั้นจากผลการวิจัยจึงบ่งชี้ได้ว่า แผ่นวัสดุแทนไม้ที่ใช้เศษวัสดุเหลือใช้ทางการเกษตร (เปลือกข้าวโพด และฟางข้าว) กับกาวอีพ็อกซี่ในปริมาณ 150 กรัม และ 175 กรัม
สามารถเป็นทางเลือกของวัสดุในการผลิตแผ่นชิ้นไม้อัดในเชิงอุตสาหกรรมได้
การวิจัยนี้มีวัตถุประสงค์เพื่อเพิ่มปริมาณแป้งทนย่อยในข้าวพันธุ์ต่างๆ
โดยใช้ข้าวพันธุ์หอมมะลิ ข้าว กข43 ข้าวลืมผัว ข้าวขาวม้ง ข้าวพญาลืมแกง และข้าวร่องถนนมาทดลองหุงด้วยวิธีต่างๆ
แล้วตรวจวิเคราะห์หาปริมาณแป้งทนย่อย
พบว่า ข้าวหุงมีแป้งทนย่อย 7.15–16.35%และข้าวกล้องมีค่าแป้งทนย่อยสูงกว่าข้าวขาว
ซึ่งขึ้นอยู่กับการขัดสีและพันธุ์ของข้าว
จากการทดลองการเพิ่มแป้งต้านทานการย่อยในข้าวแต่ละพันธุ์  ได้แก่ 1) ข้าวหอมมะลิหุงด้วยวิธีต่างๆ มีแป้งทนย่อย 6.52-7.56%
พบว่า แป้งทนย่อยในข้าวดิบมีค่าใกล้เคียงกับข้าวหุงสุก
2) ข้าว กข43
เมื่อหุงด้วยวิธีต่างๆ มีแป้งทนย่อย 6.57-8.81%
พบว่า วิธีอัลทราโซนิกส์แล้วใช้หม้อนึ่งอัดไอน้ำแล้วแช่ตู้เย็น
ทำให้แป้งทนย่อยเพิ่มขึ้น 18.10%
3)
การหุงข้าวกล้องลืมผัวด้วยวิธีไมโครเวฟแล้วแช่แข็งจะเพิ่มแป้งทนย่อยได้ถึง 26.05%
4)
ข้าวขาวม้งหุงด้วยวิธีต่างๆ มีแป้งทนย่อย 7.61-11.07% พบว่า วิธีหุงด้วยหม้อหุงข้าวทำให้มีแป้งทนย่อยเพิ่มขึ้นมากที่สุดเท่ากับ 37.69%
5) ข้าวพญาลืมแกงหุงด้วยวิธีต่างๆ พบแป้งทนย่อย 9.03-9.72%
โดยใช้วิธีการหุงแล้วแช่แข็ง 60 ชั่วโมง ทำให้มีแป้งทนย่อยเพิ่มสูงสุด คือ 12.89%
6) ข้าวร่องถนนที่หุงด้วยวิธีต่างๆ พบปริมาณแป้งทนย่อย 8.86-11.10%
การหุงด้วยหม้อหุงข้าวจะมีแป้งทนย่อยมากที่สุด
ดังนั้นจึงสามารถนำข้อมูลนี้ใช้ในการเลือกบริโภคข้าว
และสามารถนำไปเพิ่มแป้งทนย่อยในข้าวให้มีคุณสมบัติเชิงหน้าที่ด้านสุขภาพมากขึ้น
การศึกษาครั้งนี้มีวัตถุประสงค์เพื่อศึกษาถึงผลของการเสริมเชื้อแลคโตบาซิลลัสต่อสมรรถนะการเจริญเติบโตของไก่เนื้อและต่อการปนเปื้อนเชื้อแบคทีเรียที่ทำให้เกิดการเน่าเสียในเนื้อไก่เหล่านั้น ภายใต้การเก็บรักษาที่อุณหภูมิตู้เย็น (4-6 องศาเซลเซียส)
นำไก่กระทงอายุ 1 วัน ทั้งหมด 90 ตัว ถูกสุ่มแบ่งเป็น 3 กลุ่มๆ ละ 30 ตัว ตามการให้อาหาร ดังนี้ กลุ่มที่ 1 (กลุ่มควบคุม) ให้อาหารพื้นฐานตามคำแนะนำของคณะกรรมการพิจารณาอาหารสัตว์ปีก สภาวิจัยแห่งชาติของสหรัฐอเมริกา
กลุ่มที่ 2 ให้อาหารพื้นฐาน เสริมด้วยเชื้อแลคโตบาซิลลัส ซัลลิวาริอัส แอล61 (1´ 107 หน่วยโคโลนีต่อกรัมของอาหาร)
และกลุ่มที่
3 ให้อาหารพื้นฐาน
เสริมด้วยเชื้อแลคโตบาซิลลัส แพลนทารัม สายพันธุ์การค้า (Fr-B) (1 ´ 107 หน่วยโคโลนีต่อกรัมของอาหาร)
โดยกลุ่มที่ 2
และกลุ่มที่
3
เริ่มเสริมเชื้อในไก่ที่อายุ 25 วัน
เมื่อเลี้ยงครบ 35 วัน
สุ่มไก่ทดลองทุกกลุ่มเข้าฆ่า
เก็บตัวอย่างลำไส้เพื่อวิเคราะห์หาปริมาณเชื้อโคลิฟอร์มและตัวอย่างเนื้อหน้าอกที่เก็บรักษาที่อุณหภูมิตู้เย็น (4-6 องศาเซลเซียส) เป็นเวลา 1 และ 3 วัน
เพื่อวิเคราะห์หาปริมาณเชื้อโคลิฟอร์มและเชื้อซูโดโมนาส
จากการทดลองพบว่า
ไก่ที่เสริมเชื้อแลคโตบาซิลลัส ซัลลิวาริอัส แอล61
สามารถเพิ่มสมรรถนะการเจริญเติบโตได้เมื่อเปรียบเทียบกับกลุ่มควบคุม (p<0.05)
โดยไก่ที่เลี้ยงเสริมด้วยเชื้อแลคโตบาซิลลัส ซัลลิวาริอัส แอล61 และเชื้อแลคโตบาซิลลัส แพลนทารัม สายพันธุ์การค้า (Fr-B)
สามารถลดปริมาณโคลิฟอร์ม ทั้งในลำไส้และในเนื้อไก่ที่เก็บรักษา เป็นเวลา 1 วัน
เมื่อเปรียบเทียบกับกลุ่มควบคุม (p<0.05)
นอกจากนั้นไก่ที่เลี้ยงเสริมด้วยเชื้อแลคโตบาซิลลัส ซัลลิวาริอัส แอล61 สามารถลดปริมาณเชื้อซูโดโมนาส ในเนื้อไก่ที่เก็บรักษาที่อุณหภูมิตู้เย็น เป็นเวลา 1 วัน หรือ 3 วัน ได้สูงสุด
เมื่อเปรียบเทียบกับกลุ่มควบคุม (p<0.05)
ซึ่งไก่ที่เลี้ยงเสริมด้วยเชื้อแลคโตบาซิลลัส ซัลลิวาริอัส แอล61 สามารถลดปริมาณเชื้อโคลิฟอร์มและเชื้อซูโดโมนาส ในเนื้อไก่ที่เก็บรักษาที่อุณหภูมิตู้เย็น เป็นเวลา 1 วัน ได้ 84.16% และ 98.42% ตามลำดับ
การศึกษาครั้งนี้แสดงให้เห็นว่า
การเสริมเชื้อแลคโตบาซิลลัส ซัลลิวาริอัส แอล61 ในอาหารไก่เนื้อ
อาจเพิ่มอายุการเก็บรักษาเนื้อไก่นั้น ภายใต้การเก็บรักษาที่อุณหภูมิตู้เย็นได้
งานวิจัยนี้เราได้ศึกษาโครงสร้างทางอิเล็กทรอนิกส์และคุณสมบัติทางแสงของควอนตัมดอททรงสามเหลี่ยมมุมฉาก
โดยอาศัยการประมาณของมวลยังผลในการแก้สมการชโรดิงเจอร์เพื่อหาผลเฉลยเชิงวิเคราะห์ของพลังงานและฟังก์ชันคลื่น
หลังจากนั้นนำค่าที่ได้มาคำนวณหาออสซิลเลเตอร์สเทรง และค่าสัมประสิทธิ์การดูดกลืนแสง
ซึ่งพบว่าความน่าจะเป็นของการเปลี่ยนแปลงระดับชั้นพลังงานของอิเล็กตรอนเมื่อแสงตกกระทบโพลาไรซ์ในแนวแกน และแนวแกน มีการกระจายตัวเหมือนกัน
เมื่อพิจารณาค่าสัมประสิทธิ์การดูดกลืนแสงทั้งแบบเชิงเส้นและไม่เป็นเชิงเส้น
พบว่า เมื่อขนาดของควอนตัมดอทเพิ่มขึ้น
จุดสูงสุดของการดูดกลืนแสงจะแสดงพฤติกรรมของปรากฏการณ์เรดชิฟท์
โดยค่าสัมประสิทธิ์การดูดกลืนแสงของการเปลี่ยนแปลงสถานะจากสถานะพื้นไปยังสถานะกระตุ้นที่ 1 จะมีความโดดเด่นเมื่อขนาดของควอนตัมดอทน้อยกว่า 20 นาโนเมตร
ในขณะที่การเปลี่ยนแปลงจากสถานะพื้นไปยังสถานะกระตุ้นที่ 2 จะมีความโดดเด่นเมื่อควอนตัมดอทมีขนาดมากกว่า 20 นาโนเมตร
ซึ่งเป็นผลอันเนื่องมาจากขนาดของค่าสัมประสิทธิ์การดูดกลืนแสงแบบไม่เป็นเชิงเส้นมีค่าเพิ่มขึ้น
โดยคุณสมบัติทางแสงที่เราพบจะเป็นประโยชน์ต่อการออกแบบอุปกรณ์อิเล็กทรอนิกส์ทางแสงแบบใหม่
งานวิจัยนี้ได้ทำการเตรียมเส้นใยพอลิคาโปรแลคโตนผสมสารสกัดมะหาดด้วยเทคนิค อิเล็กโทรสปินนิง
เพื่อหาสภาวะที่เหมาะสมในการขึ้นรูปเส้นใย
และทำการตรวจสอบฤทธิ์ในการยับยั้งแบคทีเรีย
จากการทดลอง พบว่า สภาวะที่เหมาะสมในการขึ้นรูปเส้นใยพอลิคาโปรแลคโตน คือ สารละลายความเข้มข้นร้อยละ 16
โดยมวลต่อปริมาตร ขนาดเส้นผ่านศูนย์กลางของเข็มโลหะเท่ากับ 0.8 มิลลิเมตร
ระยะห่างระหว่างปลายเข็มถึงแผ่นรองรับเท่ากับ 20 เซนติเมตร
และใช้สนามไฟฟ้าเท่ากับ 90 กิโลโวลต์ต่อเมตร
ผลการสกัดสารสกัดมะหาด พบว่า สารสกัดที่ได้คิดเป็นร้อยละ 5.3 (%yield)
โดยมวล
ผลการทดสอบค่าความเข้มข้นต่ำสุด (MIC)
ในการยับยั้งการเจริญของแบคทีเรียมีค่าเท่ากับ 3.12-6.25 มิลลิกรัมต่อมิลลิลิตร ตามลำดับ
จากนั้นจึงนำสารสกัดที่ได้มาผสมกับสารละลายพอลิเมอร์เพื่อทำการขึ้นรูปเป็นเส้นใย พบว่าเมื่อทำการเพิ่มปริมาณของสารสกัดลงในสารละลายพอลิเมอร์จะส่งผลให้สารละลายที่ได้มีความหนืดเพิ่มมากขึ้น
สำหรับฤทธิ์ในการยับยังแบคทีเรียของเส้นใยพอลิคาโปรแลคโตนผสมสารสกัดมะหาดทดสอบโดยใช้วิธีการแพร่กับแบคทีเรียชนิด Bacillus subtilis (B. subtilis) Staphylococcus aureus (S. aureus) และ Escherichia coli (E. coli)
จากผลการทดลองแสดงให้เห็นถึงบริเวณยับยั้งแบคทีเรียของเส้นใยพอลิคาโปรแลคโตนผสมสารสกัดมะหาดที่ความเข้มข้นร้อยละ 8.0
โดยมวลต่อปริมาตร มีค่าเท่ากับ 12.0±0.05 มิลลิเมตร 9.2±0.10 มิลลิเมตร
และไม่ออกฤทธิ์ยับยั้ง E. coli ตามลำดับ
ซึ่งจากคุณสมบัติของแผ่นฟิล์มเส้นใยพอลิคาโปรแลคโตนที่ได้จากเทคนิคอิเล็กโทรสปินนิงและคุณสมบัติในการออกฤทธิ์ยับยั้งแบคทีเรียก่อโรคของสารสกัดมะหาด
จึงส่งผลให้แผ่นฟิล์มเส้นใยที่ได้น่าจะสามารถพัฒนาต่อเพื่อนำมาประยุกต์ใช้เป็นแผ่นปิดแผลที่มีฤทธิ์ในการป้องกันการติดเชื้อได้
พอลิไฮดรอกซีอัลคาโนเอต (พีเอชเอ) ถูกสังเคราะห์และสะสมในเซลล์ของแบคทีเรียเพื่อใช้เป็นแหล่งพลังงาน
งานวิจัยนี้มีวัตถุประสงค์เพื่อคัดเลือกแบคทีเรียที่สามารถผลิตพีเอชเอได้สูงจากดินที่ปนเปื้อนสารพอลิไซคลิกอะโรมาติกไฮโดรคาร์บอน
และศึกษาสภาวะที่เหมาะสมในการผลิตพีเอชเอ
ตัวอย่างดิน 3 บริเวณ คือ บริเวณเผาหญ้า บริเวณปนเปื้อนน้ำมันเครื่อง และบริเวณปนเปื้อนสารเคมีทางการเกษตร
ถูกนำมาคัดเลือกแบคทีเรียโดยเลี้ยงในอาหารเลี้ยงเชื้อ Mineral Salt Medium (MSM) ที่มีกลูโคสความเข้มข้นร้อยละ 1
โดยมวลต่อปริมาตร เป็นแหล่งคาร์บอน
ทดสอบการสังเคราะห์พีเอชเอเบื้องต้นโดยย้อมสีเซลล์ด้วยสีซูดานแบล็คปี
พบว่า สามารถคัดเลือกแบคทีเรียได้ 4 ไอโซเลต จากแบคทีเรีย จำนวน 91 ไอโซเลต แบคทีเรียไอโซเลต SCODw0.2 ที่แยกได้จากดินบริเวณปนเปื้อนน้ำมันเครื่อง สามารถผลิตพีเอชเอได้สูงสุดที่ 0.605 กรัมต่อลิตร (ร้อยละ 55.0 โดยน้ำหนักเซลล์แห้ง)
การศึกษาสภาวะที่เหมาะสมในการผลิตพีเอชเอจากน้ำมันใช้แล้วของแบคทีเรียไอโซเลต SCODw0.2 พบว่า
แบคทีเรียสามารถผลิตพีเอชเอได้สูงสุดที่ 0.879 กรัมต่อลิตร (ร้อยละ 68.9 โดยน้ำหนักเซลล์แห้ง)
เมื่อเลี้ยงในอาหาร MSM ที่มีน้ำมันใช้แล้วและแอมโมเนียมซัลเฟตเป็นแหล่งคาร์บอนและแหล่งไนโตรเจนตามลำดับ ในอัตราส่วน 100 : 1 พีเอช 7 ที่อุณหภูมิ 35  องศาเซลเซียส เป็นเวลา 60 ชั่วโมง
องค์ประกอบของพีเอชเอที่แบคทีเรียสังเคราะห์ได้เมื่อวิเคราะห์ด้วยเทคนิคแก๊สโครมาโตกราฟี-แมสสเปกโทรเมตรี ประกอบด้วย 3-ไฮดรอกซีโดเดคะโนเอต 3-ไฮดรอกซีเตตระเดคะโนเอต และอื่นๆ เท่ากับร้อยละ 72.94 12.92 และ 14.14 ตามลำดับ
การศึกษาการใช้กากกาแฟร่วมกับขี้เลื่อยไม้ยางพาราเพื่อใช้เป็นวัสดุทดแทนในการเพาะเห็ดนางรมทอง
มีวัตถุประสงค์เพื่อศึกษาการเจริญเติบโต ประสิทธิภาพทางชีววิทยา และปริมาณโปรตีนของเห็ดนางรมทอง
การวิจัยนี้วางแผนการทดลองแบบสุ่มสมบูรณ์ มีจำนวน 6 ชุดการทดลองๆ ละ 3 ซ้ำ
โดยทดลองเพาะเห็ดนางรมทองด้วยกากกาแฟทดแทนขี้เลื่อยในอัตราส่วน 20% 40% 60% 80% และ 100%
และใช้ขี้เลื่อยเพียงอย่างเดียว (อัตราส่วนทดแทน 0%) เป็นชุดควบคุม
ผลการศึกษาพบว่า อัตราส่วนทดแทนขี้เลื่อย 20% มีจำนวนเฉลี่ยของดอกเห็ดมากที่สุด 60.42+0.46 ดอก
และอัตราส่วนทดแทนขี้เลื่อย 40% มีขนาดเส้นผ่าศูนย์กลางของดอก และน้ำหนักผลผลิตเห็ดสดมากที่สุด 5.14+0.02 ซม. และ 36.28+0.42 กรัม
ซึ่งมีความแตกต่างอย่างมีนัยสำคัญทางสถิติที่ระดับ 0.05
เมื่อเปรียบเทียบประสิทธิภาพการผลิตเห็ดจากค่าประสิทธิภาพทางชีววิทยา
พบว่า
อัตราส่วนทดแทนขี้เลื่อย
40% มีค่าประสิทธิภาพทางชีววิทยาสูงที่สุด 42.68%
ซึ่งมีความแตกต่างอย่างมีนัยสำคัญทางสถิติที่ระดับ 0.05
สำหรับปริมาณโปรตีน พบว่า
อัตราส่วนทดแทนขี้เลื่อย 60% มีปริมาณโปรตีนสูงสุด
รองลงมา คือ
อัตราส่วนทดแทนขี้เลื่อย 40% มีค่า 37.15+0.11 และ 36.67+0.14 กรัมต่อ 100 กรัม ตามลำดับ
ซึ่งมีความแตกต่างอย่างมีนัยสำคัญทางสถิติที่ระดับ 0.05
ทั้งนี้จึงอาจกล่าวได้ว่ากากกาแฟสามารถใช้เป็นวัสดุที่สามารถทดแทนขี้เลื่อยในการเพาะเห็ดนางรมทองได้
งานวิจัยนี้เป็นการศึกษาปริมาณโลหะหนักในดินสำหรับปลูกผักเศรษฐกิจ 5 ชนิด ในพื้นที่ตำบลบึงพระ อำเภอเมือง จังหวัดพิษณุโลก ได้แก่ แปลงปลูกผักกาดหอม ผักกวางตุ้ง ผักบุ้ง ผักคะน้า และต้นหอม ชนิดละ 10 แปลง และแปลงปลูกผักชีฝรั่ง 5 แปลง รวมทั้งหมดจำนวน 55 แปลง
สำหรับปริมาณโลหะหนักตรวจวัดโดยใช้เครื่องอะตอมมิกแอบซอร์พชันสเปกโทรมิเตอร์ (AAS)
"ผลการศึกษาพบว่า ดินในแปลงผักมีการปนเปื้อนเฉลี่ยของตะกั่ว ทองแดง สังกะสี และเหล็ก เท่ากับ 2.98±3.06 10.97±2.48 32.38±9.52 และ 3,898.31±932.89 มิลลิกรัมต่อกิโลกรัม ตามลำดับ"
ในขณะที่ตรวจไม่พบการปนเปื้อนของแคดเมียมในแปลงปลูกผักทั้งหมด
โดยปริมาณการปนเปื้อนโลหะหนักเกือบทั้งหมดผ่านเกณฑ์มาตรฐานคุณภาพดินตามประกาศคณะกรรมการสิ่งแวดล้อมแห่งชาติ  พ.ศ. 2547 ที่กำหนดไว้ ยกเว้นเหล็ก
อย่างไรก็ตาม เกษตรกรควรปรับเปลี่ยนการปลูกผักแบบสารเคมีไปเป็นแบบระบบการปฏิบัติทางการเกษตรที่ดี (GAP) หรือเกษตรอินทรีย์เพื่อทำให้ได้ผลผลิตคุณภาพดี ให้ผลผลิตอย่างยั่งยืน
และลดการใช้สารกำจัดศัตรูพืชและสัตว์
งานวิจัยนี้มีวัตถุประสงค์เพื่อศึกษาค่ากรด–ด่างในดินต่อการปรากฏของราอาร์บัสคูลาร์ไมคอร์ไรชาที่ใช้วิธีการล่อเชื้อ
โดยใช้ข้าวฟ่างเป็นพืชอาศัย
เก็บตัวอย่างดิน จำนวน 30 จุด ในพื้นที่จังหวัดพิษณุโลกและสุโขทัย
นำดินทั้งหมดมาผสมกันและปรับค่ากรดด้วยมูลไก่และปรับค่าด่างด้วยปูนขาว
แบ่งออกเป็น 3 กรรมวิธี ได้แก่ กรด (pH 4-5) กลาง (pH 6.5-7.5) และด่าง (pH 9-10)
แต่ละกรรมวิธีมี 5 ซ้ำ
แต่ละซ้ำปลูกต้นกล้าข้าวฟ่าง 5 ต้นต่อกระถาง รดด้วยน้ำบาดาลและปลูกในโรงเรือนนาน 12 สัปดาห์ บันทึกลักษณะการเติบโตของต้นข้าวฟ่าง ความสูง น้ำหนักสด น้ำหนักแห้งส่วนยอดและส่วนราก จำนวนสปอร์ราโดยวิธีการร่อนเปียก
และจำแนกชนิดตามลักษณะสัณฐานวิทยาของสปอร์
พบราอาร์บัสคูลาร์ไมคอร์ไรชาทั้งหมดอยู่ในสกุล Acaulospora (7 morphotaxa)
โดย Acaulospora sp.06 เป็นชนิดเด่นที่พบในทุกกรรมวิธี ในดินที่มีสภาพเป็นกลางเหมาะสมต่อการเติบโตของราอาร์บัสคูลาร์ไมคอร์ไรชาและข้าวฟ่างมากที่สุดทุกตัวบ่งชี้ ได้แก่ การรอดชีวิตหลังย้ายปลูก (ร้อยละ 100) การปรากฏของชนิดราอาร์บัสคูลาร์ไมคอร์ไรชา (4 morphotaxa) จำนวนสปอร์ที่เพิ่มขึ้น (39 เท่า) และการอยู่อาศัยของราในราก (ร้อยละ 53.3)
อีกทั้งมีค่าดัชนีของ Shannon-Wiener (H’=1.32) และ Simpson (C=0.72) มากที่สุด
ผลการวิจัยแสดงว่า
ดินที่มีค่ากรด-ด่างเป็นกลางส่งผลต่อจำนวนสปีชีส์และการปรากฏของราอาร์บัสคูลาร์ไมคอร์ไรชา
การปลูกล่อเชื้อด้วยข้าวฟ่างเป็นวิธีที่ดีสำหรับแสดงชนิดของราอาร์บัสคูลาร์ไมคอร์ไรชาในสิ่งแวดล้อมที่อยู่อาศัย
งานวิจัยนี้มีวัตถุประสงค์เพื่อทำการวิเคราะห์หาปริมาณกรดแอสคอร์บิกโดยใช้เทคนิคโครโนแอมเปอโรเมตรีด้วยขั้วไฟฟ้ากลาสสิคาร์บอน
ทำการศึกษาพฤติกรรมทางเคมีไฟฟ้าและวิเคราะห์หาปริมาณกรดแอสคอร์บิกในสารละลายฟอสเฟตบัฟเฟอร์ พีเอช 6.0
จากการศึกษาพฤติกรรมทางเคมีไฟฟ้าของกรดแอสคอร์บิกด้วยเทคนิคไซคลิกโวลแทมเมตรีจะพบพีคของปฏิกิริยาออกซิเดชันของกรดแอสคอบิกที่ค่าศักย์ไฟฟ้า 0.30 โวลต์ ที่อัตราสแกน 0.10 โวลต์ต่อวินาที
เทคนิคโครโนแอมเปอโรเมตรีสามารถตรวจวัดได้ช่วงของความสัมพันธ์ที่เป็นเส้นตรงที่ความเข้มข้น 1-340 ไมโครโมลาร์ ที่ศักย์ไฟฟ้า 0.30 โวลต์
นอกจากนี้ยังสามารถนําไปประยุกต์ใช้วิเคราะห์หาปริมาณกรดแอสคอร์บิกในตัวอย่างจริง คือ น้ำมะนาว และน้ำส้มตัวอย่างได้
พรอพอลิสเป็นผลิตภัณฑ์ธรรมชาติชนิดหนึ่งที่ได้จากผึ้งและมีฤทธิ์ทางเภสัชวิทยาที่หลากหลาย
งานวิจัยนี้จึงมีวัตถุประสงค์เพื่อศึกษาปริมาณสารประกอบฟีนอลิก ฟลาโวนอยด์ ฤทธิ์ต้านอนุมูลอิสระ
และวิเคราะห์องค์ประกอบทางเคมีในสารสกัดพรอพอลิส
โดยสกัดพรอพอลิสจากจังหวัดน่านด้วยตัวทำละลาย 2 ชนิด คือ เอทานอล 70% และน้ำ
นำสารสกัดมาศึกษาปริมาณฟีนอลิกทั้งหมด ฟลาโวนอยด์และฤทธิ์ต้านอนุมูลอิสระด้วยวิธี Folin-Ciocalteu colorimetric assay วิธี Aluminium chloride colorimetric assay และวิธี DPPH radical scavenging assay ตามลำดับ
รวมถึงวิเคราะห์สารสำคัญด้วยเทคนิค HPLC-DAD พบว่า
ปริมาณสารประกอบฟีนอลิกทั้งหมดและปริมาณฟลาโวนอยด์ของสารสกัดเอทานอล (EEP) มีค่าสูงกว่าสารสกัดน้ำ (WEP) อย่างมีนัยสำคัญทางสถิติ (p<0.05)
โดยสารสกัดเอทานอลและสารสกัดน้ำมีปริมาณสารประกอบฟีนอลิกทั้งหมด 2.890±0.018 และ 1.849±0.017 มิลลิกรัมสมมูลกรดแกลลิกต่อกรัมพรอพอลิส ตามลำดับ มีปริมาณฟลาโวนอยด์ของสารสกัดเอทานอลและสารสกัดน้ำ 0.616±0.005 และ 0.531±0.007 มิลลิกรัมสมมูลเควอซิตินต่อกรัมพรอพอลิส ตามลำดับ
และพบว่า สารสกัดเอทานอลมีประสิทธิภาพในการต้านอนุมูลอิสระได้มากกว่าสารสกัดน้ำ มีค่า IC50 ของสารสกัดเอทานอลและสารสกัดน้ำเท่ากับ 78.85 และ 246.51 ไมโครกรัมต่อมิลลิลิตร ตามลำดับ
การวิเคราะห์สารสำคัญในสารสกัดพรอพอลิสทั้งสองด้วยเทคนิค HPLC-DAD
พบสารประกอบหลักที่ยังไม่สามารถระบุชนิดได้ มีค่ารีเทนชันไทม์ 7.1 นาที ซึ่งอาจจะมีฤทธิ์ทางชีวภาพที่สำคัญ
จากการศึกษาแสดงให้เห็นว่า
สารสกัดพรอพอลิสโดยเฉพาะสารสกัดเอทานอลเป็นแหล่งสารต้านอนุมูลอิสระที่อาจจะนำไปใช้เป็นส่วนประกอบของยา ผลิตภัณฑ์เสริมอาหาร และเครื่องสำอางได้
การศึกษานี้เป็นการวิเคราะห์และประเมินปริมาณตะกั่ว แคดเมียม ทองแดง สังกะสี และเหล็ก ที่ปนเปื้อนในผักคะน้า ผักกวางตุ้ง ผักบุ้ง ต้นหอม ผักกาดหอม และผักชี จำนวน 55 แปลง ในพื้นที่ตำบลบึงพระ อำเภอเมือง จังหวัดพิษณุโลก
โดยใช้เครื่องอะตอมมิกแอปซอบชั่น สเปกโตรโฟโตมิเตอร์ ในการวิเคราะห์หาปริมาณการปนเปื้อนของโลหะหนัก
ผลการศึกษา พบว่า ผักเศรษฐกิจมีการปนเปื้อนเหล็กสูงที่สุด
มีค่าเฉลี่ย 474.52±41.47 มิลลิกรัมต่อกิโลกรัม (อยู่ในช่วง 414.67-519.33 มิลลิกรัมต่อกิโลกรัม)
รองลงมา คือ สังกะสี ทองแดง ตะกั่ว และแคดเมียม มีค่าเฉลี่ย 28.41±5.25 มิลลิกรัมต่อกิโลกรัม (อยู่ในช่วง 22.68-36.92 มิลลิกรัมต่อกิโลกรัม) 6.55±2.18 มิลลิกรัมต่อกิโลกรัม (อยู่ในช่วง 3.53-10.38 มิลลิกรัมต่อกิโลกรัม) 8.29±4.50 มิลลิกรัมต่อกิโลกรัม (อยู่ในช่วง 0.68-11.96 มิลลิกรัมต่อกิโลกรัม) และ 1.01±0.26 มิลลิกรัมต่อกิโลกรัม (อยู่ในช่วง 0.67-1.48 มิลลิกรัมต่อกิโลกรัม) ตามลำดับ
ทั้งนี้ผักคะน้าและผักชีมีปริมาณความเข้มข้นของตะกั่วและสังกะสีเกินค่าที่ยอมรับได้ตามที่มาตรฐานกำหนดไว้ร้อยละ 50 และ 100 ของจำนวนตัวอย่างทั้งหมด
ในขณะที่ปริมาณความเข้มข้นของเหล็กในผักทุกชนิดไม่ผ่านเกณฑ์มาตรฐานของสถาบันอาหารของประเทศไทย ปี 2554 กำหนดไว้
งานวิจัยนี้มีวัตถุประสงค์เพื่อศึกษาความหลากชนิด ความชุกชุม และความคล้ายคลึงของนกบริเวณพื้นที่ศึกษา
เพื่อจัดทำปฏิทินฤดูกาลกิจกรรมการท่องเที่ยวเชิงนิเวศบริเวณพื้นที่ศึกษา
การวิจัยครั้งนี้ใช้การเก็บรวบรวมด้วยการสำรวจภาคสนามเกี่ยวกับความหลากชนิดนกบริเวณพื้นที่หาดเลน พื้นที่นาเกลือ และพื้นที่เพาะเลี้ยงสัตว์น้ำ
โดยทำการสำรวจตั้งแต่เดือนสิงหาคม พ.ศ. 2561 - เดือนกรกฎาคม พ.ศ. 2562
วิเคราะห์ข้อมูลเพื่อหาความหลากหลายของชนิดนก ปริมาณความชุกชุม และความคล้ายคลึงของนก
ผลการศึกษาพบชนิดของนก 10 อันดับ 26 วงศ์ 69 ชนิด
ซึ่งอันดับที่มีความหลากชนิดของนกมากที่สุด คือ นกในอันดับนกชายเลนและนกนางนวล Charadriiformes จำนวน 29 ชนิด
"โดยบริเวณพื้นที่นาเกลือมีชนิดนกมากที่สุด จำนวน 51 ชนิด มีค่าดัชนีความหลากชนิดของนก (Shannon Diversity Index, H’) เท่ากับ 2.77"
โดยพื้นที่นาเกลือเป็นพื้นที่ที่เหมาะสมทั้งในด้านแหล่งอาหารและจุดแวะพักของนกชายเลนและนกทะเล
ส่วนปริมาณความชุกชุม ในระดับ 5
นกที่พบบ่อยมาก มีจำนวน 10 ชนิด คิดเป็นร้อยละ 14.49 ของชนิดนกที่พบทั้งหมด พื้นที่นาเกลือและพื้นที่เพาะเลี้ยงสัตว์น้ำ มีค่าดัชนีความคล้ายคลึงของนกเท่ากับ 0.667
"ส่วนสถานภาพของนก มีนกประจำถิ่น 28 ชนิด นกประจำถิ่นและนกอพยพ 8 ชนิด และนกอพยพ 33 ชนิด ด้านสถานภาพการถูกคุกคาม ที่อยู่ในสภาพใกล้ถูกคุกคาม (Near-threatened, NT) มีจำนวน 6 ชนิด คือ นกกาบบัว นกปากแอ่นหางดำ นกอีก๋อยใหญ่ นกชายเลนปากโค้ง นกน็อตเล็ก และนกสติ๊นท์คอแดง"
"ส่วนสภาพใกล้สูญพันธุ์ (Endangered, EN) มีจำนวน 1 ชนิด คือ นกน็อตใหญ่"
โดยกิจกรรมดูนกอพยพจะอยู่ในช่วงฤดูกาลอพยพในราวเดือนสิงหาคม - พฤษภาคมทุกปี
ดังนั้นชุมชนควรอนุรักษ์พื้นที่ถิ่นที่อยู่อาศัยของนก
เพื่อให้กลุ่มนกชายเลนและกลุ่มนกทะเลที่เข้าหากินอาหารในพื้นที่นาเกลือในช่วงน้ำทะเลขึ้น
โดยเฉพาะพื้นที่นาเกลือ ตำบลบางแก้ว อำเภอเมือง
จังหวัดสมุทรสงคราม สามารถพัฒนาให้เป็นแหล่งดูนกของโปรแกรมการท่องเที่ยวเชิงนิเวศและแหล่งเรียนรู้ในท้องถิ่น
เนื่องจากนกเป็นตัวชี้วัดความสมดุลธรรมชาติและความอุดมสมบูรณ์ของแหล่งอาหารในระบบนิเวศ
การใช้ปุ๋ยตามค่าวิเคราะห์ดินเป็นเทคโนโลยีที่ถูกนำมาใช้อย่างกว้างขวาง
เนื่องจากช่วยลดต้นทุนการผลิตพืชได้
การศึกษานี้มีวัตถุประสงค์เพื่อศึกษาสมบัติดินบางประการ
และหาคำแนะแนะการใช้ปุ๋ยตามค่าวิเคราะห์ดินในอำเภอศีขรภูมิ จังหวัดสุรินทร์
โดยเก็บตัวอย่างดินจากพื้นที่นาข้าวและอ้อยจำนวน 53 แปลง
วิเคราะห์ปริมาณธาตุอาหารด้วย KU Soil Test Kit
วิเคราะห์ค่าความเป็นกรด-ด่าง (pH) ด้วยเครื่อง pH meter
วิเคราะห์เนื้อดินด้วยวิธี Hydrometer
วิเคราะห์สีดินด้วย Munsell color chart
วิเคราะห์ปริมาณอินทรียวัตถุ (OM) ด้วยวิธี Walkley & Black
ศึกษาคำแนะนำการใช้ปุ๋ยตามค่าวิเคราะห์ดินนาข้าวและอ้อยด้วยโปรแกรมปุ๋ยรายแปลงของกรมพัฒนาที่ดิน และคู่มือคำแนะนำการใช้ปุ๋ยตามค่าวิเคราะห์ดินของมูลนิธิพลังนิเวศและชุมชน ตามลำดับ
ผลการศึกษาพบว่า
ดินมีลักษณะร่วนปนทราย
สีน้ำตาลแดง มีค่า pH อยู่ในช่วง 5.5–7.1
ปริมาณ OM อยู่ในช่วง 0.12–3.26 %
โดยมีปริมาณธาตุอาหารอยู่ในช่วงต่ำมาก–สูงมาก
คำแนะนำการใช้ปุ๋ยตามค่าวิเคราะห์ดินสำหรับนาข้าวควรใส่ปุ๋ยครั้งที่ 1 ด้วยสูตร 46-0-0  0-46-0 และ 0-0-60 ที่อัตรา 4.35-8.70 2.17-5.87 และ 6.67 กิโลกรัมต่อไร่
และใส่ปุ๋ยครั้งที่ 2
ใส่เฉพาะ 46-0-0 ที่อัตราเดียวกับครั้งที่ 1
ส่วนคำแนะนำใช้ปุ๋ยตามค่าวิเคราะห์ดินสำหรับอ้อยครั้งที่
1
ใส่ปุ๋ยสูตร 46-0-0 18-46-0 และ 0-0-60 ที่อัตรา 12-15 13-20 และ 30 กิโลกรัมต่อไร่
และใส่ปุ๋ยครั้งที่ 2 เฉพาะ 46-0-0 ที่อัตรา 20 กิโลกรัมต่อไร่
จากผลการศึกษาแสดงให้เห็นว่าดินมีระดับธาตุอาหารค่อนข้างต่ำ
เนื่องจากเกษตรกรใช้ปุ๋ยในสูตรและอัตราที่ไม่เหมาะสม หากเกษตรกรใช้ปุ๋ยตามค่าวิเคราะห์ดินจะทำให้ดินมีปริมาณธาตุอาหารเหมาะสมและคงประสิทธิภาพการใช้ประโยชน์ได้อย่างยั่งยืน
การวิจัยครั้งนี้เป็นการวิจัยเชิงสำรวจ วิจัยเชิงปริมาณ และวิจัยเชิงคุณภาพ
ซึ่งมีวัตถุประสงค์เพื่อศึกษาความหลากชนิด ศึกษานิเวศวิทยา และการใชประโยชน์พรรณไม้น้ำ บริเวณอ่างเก็บน้ำห้วยลำพอก อำเภอศีขรภูมิ จังหวัดสุรินทร์
สำรวจตัวอย่างพรรณไม้น้ำบริเวณอ่างเก็บน้ำห้วยลำพอก
โดยการสุ่มตัวอย่างพรรณไม้น้ำจากริมตลิ่งไปตามแนวระดับความลึกของน้ำในอ่างเก็บน้ำ
ด้วยการวางกรอบไม้สี่เหลี่ยมจัตุรัส ขนาด 1x1 เมตร2 จุดละ 2 ซ้ำ จำนวน 15 จุด
ผลการศึกษาพบพรรณไม้น้ำทั้งหมด 24 วงศ์ 31 ชนิด
จากการจำแนกตามหลักอนุกรมวิธานพืช พบพืช 6 วงศ์ ได้แก่ วงศ์บัวสาย (Nymphaeaceae) วงศ์บุกบอน (Araceae) วงศ์กก (Cyperaceae) วงศ์สร้อยสุวรรณา (Lentibulariaceae) วงศ์ถั่ว-วงศ์ย่อยสีเสียด (Mimosaceae) และวงศ์ผักตบ (Pontederiaceae) มีจำนวนชนิดมากที่สุดวงศ์ละ 2 ชนิด
ในการจำแนกประเภทของพรรณไม้น้ำตามลักษณะทางนิเวศวิทยาที่พรรณไม้นั้นขึ้นอยู่สามารถแบ่งได้เป็น 4 ประเภท ได้แก่
1) พืชลอยน้ำ พบ 10 ชนิด
2) พืชชายน้ำ พบ 11 ชนิด
3) พืชโผล่เหนือน้ำ พบ 7 ชนิด และ 4) พืชใต้น้ำ พบ 3 ชนิด
โดยเป็นพรรณไม้น้ำกลุ่มที่เป็นอาหาร 15 ชนิด พรรณไม้น้ำที่ใช้ทำยา 6 ชนิด พรรณไม้ที่เป็นไม้ประดับ 7 ชนิด และพรรณไม้น้ำที่เป็นดัชนีชี้วัดสิ่งแวดล้อม 5 ชนิด
การศึกษางานวิจัยนี้มีวัตถุประสงค์เพื่อตรวจสอบเชื้อแคมไพโลแบคเตอร์ เจจูไน ด้วยเทคนิคลูปมีดิเอเตด ไอโซเทอร์มอล แอมพลิฟิเคชัน (แลมป์) แบบวัดค่าสี เปรียบเทียบกับวิธีมาตรฐาน
โดยเก็บตัวอย่างเนื้อไก่จากตลาดสดในอำเภอเมือง จังหวัดจันทบุรี ประเทศไทย จำนวน 30 ตัวอย่าง
พบว่า ในตัวอย่างเนื้อไก่ 13 ตัวอย่าง มีการปนเปื้อนเชื้อแคมไพโลแบคเตอร์ เจจูไน และตัวอย่างเนื้อไก่ 17 ตัวอย่าง ไม่พบการปนเปื้อนเชื้อแคมไพโลแบคเตอร์ เจจูไน
จากการตรวจสอบค่าความไวของปริมาณดีเอ็นเอของเชื้อ พบว่า ให้ผลการตรวจวิเคราะห์ได้ต่ำสุดที่ 364 เฟมโตกรัมต่อไมโครลิตร จากการตรวจสอบค่าความจำเพาะต่อเชื้อแบคทีเรียชนิดอื่นที่นำมาทดสอบ พบว่า มีความจำเพาะต่อดีเอ็นเอของเชื้อแคมไพโลแบคเตอร์ โดยไพรเมอร์ที่ใช้ในการทดสอบไม่จับกับเชื้อแบคทีเรียก่อโรคในระบบทางเดินอาหารชนิดอื่น
จากการเปรียบเทียบวิธีการเพาะเลี้ยงเชื้อในห้องปฏิบัติการกับวิธีการตรวจวิเคราะห์ดีเอ็นเอของเชื้อด้วยเทคนิคลูปมีดิเอเตด ไอโซเทอร์มอล แอมพลิฟิเคชันแบบวัดค่าสี
พบว่า
ทั้ง 2 วิธี มีค่าความไว ความจำเพาะและความแม่นยำ เท่ากับ 100 เปอร์เซ็นต์ ชุดทดสอบที่ได้รับการพัฒนาจึงสามารถใช้งานได้ง่าย สะดวก รวดเร็ว และแม่นยำในการตรวจวิเคราะห์เชื้อแคมไพโลแบคเตอร์ เจจูไน ได้ดีกว่า
นอกจากนี้ยังสามารถใช้ตรวจสอบเชื้อในภาคสนามได้
ทั้งนี้เพื่อเป็นแนวทางในการเฝ้าระวังเชื้อแคมไพโลแบคเตอร์ในผลิตภัณฑ์สัตว์ปีก
การศึกษานี้มีวัตถุประสงค์เพื่อประเมินการปนเปื้อนของโลหะหนักบางชนิด ได้แก่ ตะกั่ว แคดเมียม ทองแดง สังกะสี และเหล็ก ในดินนาข้าว 3 อำเภอ ได้แก่ อำเภอศรีสำโรง อำเภอเมือง และอำเภอกงไกรลาศ จังหวัดสุโขทัย
"ผลการศึกษา พบว่า ดินนาข้าวมีการปนเปื้อนเหล็กเฉลี่ยมากที่สุด 3,576.35±1,325.13 มิลลิกรัมต่อกิโลกรัม (อยู่ในช่วง 961.88- 6689.38 มิลลิกรัมต่อกิโลกรัม)"
รองลงมา ได้แก่ สังกะสีเฉลี่ย 30.78±10.27 มิลลิกรัมต่อกิโลกรัม (อยู่ในช่วง 7.55-74.10 มิลลิกรัมต่อกิโลกรัม) ตะกั่วเฉลี่ย 15.49±8.97 มิลลิกรัมต่อกิโลกรัม (อยู่ในช่วง ND-34.08 มิลลิกรัมต่อกิโลกรัม) และทองแดงเฉลี่ย 15.29±5.84 มิลลิกรัมต่อกิโลกรัม (อยู่ในช่วง 3.10- 30.03 มิลลิกรัมต่อกิโลกรัม) ตามลำดับ
ในขณะที่ตรวจไม่พบปริมาณแคดเมียมในดินนาข้าวในทุกพื้นที่
ซึ่งปริมาณการปนเปื้อนโลหะหนักในดินนาข้าวดังกล่าวไม่เกินเกณฑ์มาตรฐานที่กำหนดไว้
สารออกฤทธิ์ทางชีวภาพหลากหลายชนิดที่มีประโยชน์ต่อสุขภาพถูกค้นพบในข้าวที่มีสี
งานวิจัยนี้จึงมีวัตถุประสงค์เพื่อศึกษาสารออกฤทธิ์ทางชีวภาพในข้าวกล้องทั้ง 2 สายพันธุ์ คือ ข้าวกล้องหอมแดงสุโขทัย1 และข้าวกล้องหอมดำสุโขทัย2
โดยเปรียบเทียบระหว่างการสกัดแบบดั้งเดิมและการสกัดแบบใช้คลื่นอัลตราโซนิคเพื่อศึกษาประสิทธิภาพของเทคนิคในการสกัดสารออกฤทธิ์ทางชีวภาพในข้าวกล้องทั้ง 2 สายพันธุ์
ในการสกัดสาร พบว่า วิธีการสกัดด้วยคลื่นอัลตราโซนิคในข้าวกล้องหอมดำสุโขทัย2 มี %yield มากสุด เท่ากับ 2.45%
ขณะที่การสกัดด้วยวิธีแบบดั้งเดิมในข้าวกล้องหอมแดงสุโขทัย1 มี
%yield น้อยสุด เท่ากับ 1.06% การตรวจหาปริมาณสารแอนโทไซยานินด้วยวิธี pH-differential ศึกษาฤทธิ์การต้านอนุมูลอิสระด้วยวิธี DPPH
และหาปริมาณสารประกอบฟีนอลิกรวมด้วยวิธี Folin–Ciocalteu colorimetric พบว่า วิธีการสกัดแบบใช้คลื่นอัลตราโซนิคของสารสกัดข้าวกล้องหอมดำสุโขทัย2 มีปริมาณแอนโทไซยานินสูงสุด เท่ากับ 9.128 มิลลิกรัมต่อลิตร
อย่างไรก็ตามพบว่า มีฤทธิ์การต้านอนุมูลอิสระสูงที่สุดในวิธีการสกัดแบบดั้งเดิมของสารสกัดข้าวกล้องหอมแดงสุโขทัย1
โดยมีค่าเท่ากับ 201.556 ไมโครกรัมบีเอชทีต่อมิลลิลิตร และมีค่า IC50 เท่ากับ 12.089 ไมโครกรัมต่อมิลลิลิตร
นอกจากนี้ยังพบว่าวิธีการสกัดแบบดั้งเดิมของข้าวกล้องหอมแดงสุโขทัย1 มีสารประกอบฟีนอลิกรวมสูงสุด เท่ากับ 149.98 มิลลิกรัมสมมูลของกรดแกลลิกต่อกรัมของสารสกัด
ดังนั้นการศึกษาในครั้งนี้จึงอาจช่วยในการพิจารณาเลือกเทคนิคในการสกัดสารจากข้าวกล้องหอมแดงสุโขทัย1 และข้าวกล้องหอมดำสุโขทัย2
เพื่อใช้เป็นส่วนผสมในผลิตภัณฑ์อาหารเสริมและผลิตภัณฑ์อาหารสุขภาพ
งานวิจัยนี้ได้ศึกษาค่าพารามิเตอร์สำหรับการใช้งานของระบบแก้วกำบังรังสี ในระบบ 42P2O5: (14–x)Na2O: 39ZnO: 5BaO: xCu2O โดย x = 2 4 6 8 และ 10 โมลเปอร์เซ็นต์
ซึ่งค่าต่างๆ ได้แก่ ค่าสัมประสิทธิ์การลดทอนเชิงมวล เลขอะตอมยังผล ความหนาครึ่งค่า และค่าระยะทางอิสระเฉลี่ย
โดยใช้โปรแกรม WinXCom ที่ช่วงพลังงาน 10–3–105 เมกะอิเล็กตรอนโวลต์
ผลการศึกษา พบว่า ค่าสัมประสิทธิ์การลดทอนเชิงมวลของระบบแก้วตัวอย่างนี้มีค่าลดลงตามระดับพลังงานที่เพิ่มขึ้น สามารถแบ่งลักษณะออกเป็น 3 ช่วงพลังงาน คือ อันตรกิริยาดูดกลืนโฟโตอิเล็กทริก การกระเจิงแบบคอมป์ตัน และการผลิตคู่ ซึ่งเป็นอันตรกิริยาหลักที่เกิดในช่วงพลังงานระดับต่ำ กลาง และสูง ตามลำดับ และพบว่า
ระบบแก้ว 42P2O5: 4Na2O: 39ZnO: 5BaO: 10Cu2O มีค่าสัมประสิทธิ์การลดทอนเชิงมวล และเลขอะตอมยังผลสูงสุด
ในขณะที่ความหนาครึ่งค่า และระยะทางอิสระเฉลี่ยมีค่าต่ำสุด
ซึ่งแสดงให้เห็นว่าแก้วตัวอย่างนี้มีความสามารถในการกำบังรังสีได้ดีที่สุดและสามารถนำไปประยุกต์ใช้เป็นวัสดุกำบังรังสีได้
ระบบการส่งพลังงานไฟฟ้าไร้สายถือว่าเป็นเทคโนโลยีใหม่ในอนาคตข้างหน้าที่จะช่วยอำนวยความสะดวกสบายในชีวิตประจำวันของมนุษย์
บทความนี้นำเสนอการศึกษาในการประยุกต์ใช้อภิวัสดุเพื่อเพิ่มประสิทธิภาพให้ระบบการส่งพลังงานไฟฟ้าไร้สาย
โดยนำเสนอหลักการพื้นฐานของระบบการส่งพลังงานไฟฟ้าไร้สาย อภิวัสดุและการประยุกต์ใช้งานกับระบบการส่งพลังงานไฟฟ้าไร้สาย
ผลจากการทบทวนวรรณกรรมจะพบว่าอภิวัสดุมีความสามารถที่จะนำไปใช้เพิ่มประสิทธิภาพของระบบการส่งพลังงานไร้สายได้อย่างมีนัยสำคัญ
งานวิจัยนี้มีวัตถุประสงค์ของเพื่อประเมินปริมาณการเก็บกักคาร์บอนของต้นตาลในสวนตาลและพื้นที่ธรรมชาติ
และศึกษาความแตกต่างของศักยภาพการเก็บกักคาร์บอนของต้นตาลในสวนตาลและในพื้นที่ธรรมชาติของอำเภอบ้านลาด จังหวัดเพชรบุรี
โดยเก็บข้อมูลความสูงของต้นตาลในสวนตาล จำนวน 403 ต้น และในพื้นที่ธรรมชาติ จำนวน 500 ต้น
จากนั้นนำมาคำนวณปริมาณคาร์บอนที่ถูกเก็บกักในรูปของมวลชีวภาพเหนือพื้นดินด้วยสมการแอลโลเมตรี
ผลการวิจัย พบว่า ปริมาณการเก็บกักคาร์บอนของต้นตาลในสวนตาลมีค่าเฉลี่ยเท่ากับ 30.84±2.59กิโลกรัมคาร์บอน
และปริมาณการเก็บกักคาร์บอนของต้นตาลที่เจริญเติบโตในพื้นที่ธรรมชาติมีค่าเฉลี่ยเท่ากับ 37.08±2.28 กิโลกรัมคาร์บอน
เมื่อนำปริมาณการเก็บกักคาร์บอนเฉลี่ยในต้นตาลจากทั้งสองแหล่งมาเปรียบเทียบกัน
พบว่า มีความแตกต่างกันอย่างมีนัยสำคัญทางสถิติที่ระดับ 0.05
การวิจัยนี้มีวัตถุประสงค์เพื่อศึกษาความหลากชนิดและการกักเก็บคาร์บอนในมวลชีวภาพของไม้ต้น ในป่าชุมชนบ้านแสงตะวัน อำเภอเมือง จังหวัดสุรินทร์
ซึ่งมีลักษณะเป็นป่าเต็งรัง
ขนาดพื้นที่ศึกษาประมาณ 20 ไร่
โดยวางแปลงตัวอย่างขนาด 40 x 40 เมตร จำนวน 2 แปลง ในพื้นที่ป่า
จากนั้นสำรวจชนิด
วัดขนาดความโตที่เส้นผ่านศูนย์กลางเพียงอก (ตั้งแต่ 4.5 เซนติเมตร ขึ้นไป) และความสูงของไม้ต้น
แล้วนำมาคำนวณหาปริมาณมวลชีวภาพด้วยสมการแอลโลเมตรี
จากนั้นหาค่าคาร์บอนที่กักเก็บอยู่ในมวลชีวภาพ
ผลการวิจัย พบว่า ป่าชุมชนบ้านแสงตะวัน มีความหลากชนิดของไม้ต้นทั้งสิ้น 25 วงศ์ 31 สกุล 35 ชนิด
"โดยไม้ต้นมีความหนาแน่นเฉลี่ย 263 ต้นต่อไร่ มีพื้นที่หน้าตัดของลำต้นเฉลี่ย 2.896 ตารางเมตรต่อไร่ มีการกักเก็บคาร์บอนในมวลชีวภาพเฉลี่ย เท่ากับ 12,281.23 กิโลกรัมต่อไร่ และการกักเก็บคาร์บอนในมวลชีวภาพทั้งพื้นที่ป่า คิดเป็น 245,624.52 กิโลกรัม"
โดยพืชที่มีการกักเก็บคาร์บอนมากที่สุด ได้แก่ ยางเหียง (Dipterocarpus obtusifolius Teijsm. ex Miq.) ยางกราด (Dipterocarpus intricatus Dyer) และลำดวน (Melodorum fruticosum Lour.)
"มีปริมาณการสะสมคาร์บอนในมวลชีวภาพเฉลี่ย เท่ากับ 7,839.36 2,393.38 และ 383.71 กิโลกรัมต่อไร่ ตามลำดับ"
ดังนั้นการวิจัยนี้จึงชี้ให้เห็นว่าไม้ต้นในระบบนิเวศของป่าชุมชนมีบทบาทสำคัญในการกักเก็บคาร์บอนไว้ในเนื้อไม้และมีส่วนช่วยลดภาวะโลกร้อนได้
การศึกษาวิจัยการประยุกต์วิธีการหาค่าสภาพต้านทานไฟฟ้าของชั้นดินเพื่อหาแหล่งน้ำบาดาล มีวัตถุประสงค์เพื่อทำการสำรวจและประเมินศักยภาพของจุดสำรวจ
สำหรับการพัฒนาเป็นแหล่งน้ำบาดาลสำหรับชุมชน
โดยการสำรวจทางธรณีฟิสิกส์
จากการนำวิธีการหาค่าสภาพต้านทานไฟฟ้าของชั้นดินมาทำการวัดและวิเคราะห์จุดสำรวจในพื้นที่หมู่บ้านโสกจานพัฒนา ตำบลมะเกลือเก่า อำเภอสูงเนิน จังหวัดนครราชสีมา
จากนั้นนำข้อมูลมาเปรียบเทียบกับข้อมูลของบ่อน้ำบาดาลในพื้นที่ใกล้เคียง
ผลจากข้อมูลทางกายภาพปรากฏว่าข้อมูลบริเวณจุดสำรวจ จำนวน 7 จุด พบว่า เป็นชั้นหินอุ้มน้ำซึ่งสอดคล้องกับข้อมูลทางธรณีวิทยาเป็นชั้นหินชุดหมวดหินโคกกรวด
นอกจากนี้ยังได้สำรวจทางธรณีฟิสิกส์ด้วยวิธีการหาค่าสภาพต้านทานไฟฟ้าแบบหยั่งลึก
พบจุดที่มีแนวโน้มและมีศักยภาพในการพัฒนาเป็นบ่อน้ำบาดาลได้ จำนวน 2 จุด คือ จุด A1 และ A3
โดยมีแนวโน้มที่จะพบน้ำบาดาลที่ระดับความลึก 34.65 และ 39.74 เมตร ตามลำดับ
ส่วนจุดสำรวจ A5 มีแนวโน้มพบน้ำบาดาลที่ระดับความลึก 62.5 เมตร
ดังนั้นจึงสามารถสรุปได้ว่าบริเวณที่สำรวจมีโอกาสและแนวโน้มในการพบน้ำบาดาลในชั้นหินอุ้มน้ำชุดหินโคกกรวด มีปริมาณน้ำ 2 - 20 ลูกบาศก์เมตรต่อชั่วโมง ที่ระดับความลึกระหว่าง 30 – 90 เมตร ซึ่งน้ำคุณภาพดี
การศึกษาครั้งนี้เพื่อตรวจหาปริมาณฟีนอลิกและฟลาโวนอยด์รวม (TPC และ TFC)
ฤทธิ์ต้านอนุมูลอิสระ และฤทธิ์ต้านแบคทีเรียจากสารสกัดเอทานอลของเห็ดป่ากินได้ 4 ชนิดที่ซื้อจากตลาดชุมชนในจังหวัดเลย ได้แก่ เห็ดผึ้งเหลือง (Boletus sp.) เห็ดผึ้งน้ำคราม (Boletellus cf. emodensis) เห็ดผึ้งไข (Pulveroboletus sp.) และเห็ดผึ้งแย้ (Tylopilus sp.)
วิเคราะห์หาปริมาณ    ฟีนอลิกและฟลาโวนอยด์รวมโดยใช้วิธี Folin-Ciocalteu และ Aluminum chloride colorimetric ตามลำดับ
ผลการวิจัยพบว่าสารสกัดจากเห็ดผึ้งเหลืองมีปริมาณฟีนอลิกและฟลาโวนอยด์รวมสูงที่สุด มีค่าเท่ากับ 61.69±0.35 mg GAE/g และ 54.45±0.93 mg RUE/g ตามลำดับ
"ฤทธิ์ต้านอนุมูลอิสระตรวจสอบด้วยวิธี 2,2-diphenyl-1-picrylhydrazyl (DPPH), 2,2′-azino-bis (3-ethylbenzthiazoline-6-sulfonic acid) (ABTS) และ Ferric reducing antioxidant power (FRAP) พบว่าสารสกัดเห็ดผึ้งเหลืองมีฤทธิ์ต้านอนุมูลอิสระสูงที่สุด"
โดยวิธี DPPH และ ABTS มีค่า IC50 เท่ากับ 0.26±0.01 และ 1.33±0.07 mg/ml ตามลำดับ
ส่วนวิธี FRAP มีค่าการต้านอนุมูลอิสระเท่ากับ 33.14±0.29 FeSO4/g extract
นอกจากนี้ยังทำการทดสอบฤทธิ์ต้านแบคทีเรียด้วยวิธี Disc diffusion พบว่า สารสกัดเห็ดผึ้งเหลืองแสดงฤทธิ์ยับยั้งเชื้อ Bacillus subtilis Staphylococcus aureus Escherichia coli และ Proteus vulgaris ที่ความเข้มข้น 5.0 mg/ml
จึงสามารถกล่าวโดยสรุปได้ว่าเห็ดผึ้งป่าทั้ง 4 ชนิดนี้เป็นแหล่งของสารออกฤทธิ์ทางชีวภาพที่มีประโยชน์และเป็นอาหารมีคุณค่าทางโภชนาการ
การวิจัยครั้งนี้เป็นการศึกษาความหลากหลายของพรรณพืชในวัดป่าเขาคงคา อำเภอครบุรี จังหวัดนครราชสีมา
ด้วยการสุ่มวางแปลงตัวอย่าง จำนวน 18 แปลง ขนาด 20´20 เมตร
เพื่อสำรวจไม้ต้น และขนาด 5´5 เมตร
เพื่อสำรวจไม้พื้นล่างร่วมกับการสำรวจตามเส้นทางศึกษาธรรมชาติ
ผลการศึกษาพบว่ามีไม้ต้น จำนวน 38 วงศ์ 83 สกุล 98 ชนิด
โดยไม้ต้นชนิดที่พบมากที่สุด ได้แก่ ติ้วเกลี้ยง (Cratoxylum cochinchinense (Lour.) Blume) รองลงมา  คือ เสี้ยวป่า (Bauhinia saccocalyx Pierre) และแดง (Xylia xylocarpa (Roxb.) W. Theob. var. kerrii (Craib & Hutch.) I.C. Nielsen) ตามลำดับ
ส่วนไม้ต้นชนิดที่มีค่าดัชนีความสำคัญสูงที่สุด คือ เสี้ยวป่า ติ้วเกลี้ยง และแดง ตามลำดับ
ค่าดัชนีความหลากหลายของไม้ต้น มีค่าเท่ากับ 3.6656
ค่าความสม่ำเสมอในการกระจายตัว มีค่าเท่ากับ 0.7995
ค่าความหลากหลาย มีค่าเท่ากับ 39.0785
นอกจากนั้นพบว่ามีไม้พื้นล่าง จำนวน 61 วงศ์ 137 สกุล 145 ชนิด
ไม้พื้นล่างชนิดที่พบมากที่สุด ได้แก่ พลูช้าง (Scindapus officinalis (Roxb.) Schott)
รองลงมา คือ หญ้าใบไผ่ (Acroceras munroanum (Balansa) Henrard) และมะแปบป่า (Rhynchosia bracteata Benth. ex Baker) ตามลำดับ ไม้พื้นล่างชนิดที่มีค่าดัชนีความสำคัญสูงที่สุด คือ พลูช้าง เสี้ยวป่า และหญ้าใบไผ่ ตามลำดับ
ค่าดัชนีความหลากหลายของไม้พื้นล่าง มีค่าเท่ากับ 3.9968
ค่าความสม่ำเสมอในการกระจายตัว มีค่าเท่ากับ 0.8031
ค่าความหลากหลาย มีค่าเท่ากับ 54.4228
วงศ์ของพรรณพืชที่พบมากที่สุด คือ วงศ์ถั่ว (Fabaceae) จำนวน 30 ชนิด
รองลงมา  คือ วงศ์เข็ม (Rubiaceae) จำนวน 13 ชนิด และวงศ์ชบา (Malvaceae) จำนวน 10 ชนิด
ซึ่งข้อมูลจากงานวิจัยนี้ใช้วางแนวทางการอนุรักษ์และการใช้ประโยชน์อย่างยั่งยืน
รวมทั้งการพัฒนาพื้นที่เป็นแหล่งเรียนรู้ในชุมชน
การสำรวจความชุกชุมของหิ่งห้อยระหว่างเดือนกุมภาพันธ์ พ.ศ. 2561 ถึงเดือนมกราคม พ.ศ. 2562 ในพื้นที่ป่าชายเลนลุ่มน้ำเวฬุ จำนวน 3 สถานีศึกษา สถานีละ 2 ฝั่ง คือ ฝั่งซ้ายและฝั่งขวา
นับจำนวนประชากรของหิ่งห้อยตัวเต็มวัยโดยใช้การถ่ายภาพนิ่งของต้นไม้ที่มีหิ่งห้อยเกาะทุกต้นในแต่ละสถานีศึกษาเพื่อหาความชุกชุม
และวัดปัจจัยทางกายภาพของแหล่งอาศัยบางประการ
ผลการศึกษาไม่พบความแตกต่างของความชุกชุมระหว่างเดือนที่ศึกษา
แต่พบความแตกต่างอย่างมีนัยสำคัญทางสถิติ (P<0.001) ของแต่ละสถานีศึกษา
โดยสถานีที่ 1 ฝั่งซ้าย พบว่าความชุกชุมของหิ่งห้อยเฉลี่ยสูงที่สุด ซึ่งเป็นสถานีที่มีค่าออกซิเจนละลาย (DO) สูง มีอุณหภูมิของน้ำ ค่าความเป็นกรด-เบส (pH) และความเค็มของน้ำ ค่อนข้างต่ำกว่าสถานีอื่น
ซึ่งแตกต่างจากสถานีที่ 3 ฝั่งซ้าย ที่มีความชุกชุมเฉลี่ยต่ำที่สุด มีค่า DO ต่ำที่สุด
มีอุณหภูมิ ค่า pH และค่าความเค็มของน้ำสูงอีกด้วย
แต่อย่างไรก็ตามไม่พบความสัมพันธ์กันระหว่างความชุกชุมกับปัจจัยทางกายภาพบางประการของแหล่งอาศัย
งานวิจัยนี้มีวัตถุประสงค์เพื่อผลิตเชื้อเพลิงอัดเม็ดจากขุยมะพร้าวและชีวมวลเหลือใช้ในชุมชนเพื่อพัฒนาแหล่งพลังงานทางเลือก
และเป็นการนำเอาของเหลือทิ้งมาใช้ให้เกิดประโยชน์
โดยทำการผลิตก้อนเชื้อเพลิงด้วยเครื่องอัดเม็ดได้เป็นแท่งเชื้อเพลิงขนาดเล็กที่มีความยาว 1-2 มิลลิเมตร และเส้นผ่านศูนย์กลางประมาณ 6 มิลลิเมตร
โดยวัตถุดิบหลักที่นำมาใช้ในการผลิต คือ ขุยมะพร้าว ซึ่งเป็นของเหลือใช้ทางการเกษตรที่พบมากในอำเภอบางคล้า จังหวัดฉะเชิงเทรา
นำมาผสมกับวัสดุเหลือใช้ชนิดอื่นๆ ที่หาได้ง่ายในพื้นที่ชุมชน ได้แก่ มูลวัว มูลไก่ มูลเป็ด แกลบ ขี้เลื่อย และใบมะม่วง ที่อัตราส่วนโดยน้ำหนักเท่ากับ 60 : 40
รวมทั้งศึกษาอัตราส่วนผสมของตัวประสานที่นำมาใช้ ได้แก่ น้ำแป้งเปียกจากแป้งมันสำปะหลังเหลือทิ้งคุณภาพต่ำจากอุตสาหกรรมแป้งและกากน้ำตาลซึ่งเป็นผลพลอยได้จากการผลิตน้ำตาล
จากนั้นทำการวิเคราะห์คุณสมบัติของชีวมวลอัดเม็ดที่ได้ ได้แก่ ค่าความร้อนของเชื้อเพลิง ค่าความชื้น ค่าเถ้า ค่าสารระเหย และค่าคาร์บอนคงตัว
"จากการศึกษาพบว่าเชื้อเพลิงชีวมวลอัดเม็ดที่ได้มีค่าความร้อนอยู่ในช่วง 3,583–4,225 กิโลแคลอรีต่อกิโลกรัม"
โดยเมื่อนำขุยมะพร้าวมาใช้ร่วมกับขี้เลื่อยที่อัตราส่วน 60 : 40
"และใช้น้ำแป้งเปียกเป็นตัวประสานเพียงอย่างเดียวจะทำให้ได้เชื้อเพลิงอัดเม็ดที่มีค่าความร้อนสูงที่สุด เท่ากับ 4,225 กิโลแคลอรีต่อกิโลกรัม"
นอกจากนี้พบว่าค่าความชื้น และค่าเถ้าของเชื้อเพลิงที่ได้ มีค่าอยู่ในเกณฑ์ของมาตรฐานผลิตภัณฑ์ชุมชน ถ่านอัดแท่ง และถ่านไม้หุงต้ม
งานวิจัยนี้มีวัตถุประสงค์เพื่อสำรวจความสัมพันธ์แบบไมคอร์ไรซา
และแยกเชื้อราไมคอร์ไรซาจากกล้วยไม้ดินสกุล Spathoglottis ที่ปลูกในกระถางเพื่อใช้เป็นข้อมูลพื้นฐานสำหรับการพัฒนาเป็นหัวเชื้อ
และใช้ส่งเสริมการเจริญสำหรับกล้วยไม้ดินที่ปลูกในกระถาง
โดยการสุ่มตัวอย่างรากกล้วยไม้ดินสกุล Spathoglottis ที่ปลูกในกระถาง จำนวน 3 ต้น
จากนั้นย้อมสีรากด้วย ทริปแพนบลูความเข้มข้นร้อยละ 0.05 โดยมวลต่อปริมาตร
ผลการทดลองพบว่ารากกล้วยไม้ทั้ง 3 ต้น มีโครงสร้างของเพลโลตอนซึ่งมีลักษณะขดเป็นกลุ่มของเส้นใยเชื้อราไมคอร์ไรซาอยู่ภายในชั้นคอร์เทกซ์ของราก
เมื่อทำการแยกเชื้อราจากรากกล้วยไม้ทั้ง 3 ต้น
พบว่า
สามารถแยกเชื้อราได้ทั้งหมด 6 ไอโซเลท
ซึ่งเชื้อราที่แยกได้นี้สามารถเพาะเลี้ยงเป็นเชื้อบริสุทธิ์ได้ในห้องปฏิบัติการโดยไม่ต้องเพาะเลี้ยงร่วมกับพืชเจ้าบ้าน
และจากการศึกษาลักษณะสัณฐานวิทยาเบื้องต้น ทั้งลักษณะของโคโลนีบนจานอาหารเลี้ยงเชื้อ และลักษณะของเชื้อราภายใต้กล้องจุลทรรศน์
พบว่า
เชื้อราที่แยกได้ทั้งหมดจัดอยู่ในกลุ่มราชั้นสูงเนื่องจากเส้นใยมีผนังกั้น
และพบการสร้างสปอร์ 5 ไอโซเลท
ยกเว้นเชื้อราไอโซเลท SPGT 006 ที่ไม่พบการสร้างสปอร์บนอาหารเลี้ยงเชื้อ Potato dextrose agar (PDA)
ดังนั้นงานวิจัยนี้จึงแสดงให้เห็นว่ากล้วยไม้ดินสกุล Spathoglottis ที่ปลูกในกระถางนั้นมีความสัมพันธ์แบบไมคอร์ไรซาเกิดขึ้นได้เช่นเดียวกับกล้วยไม้ในธรรมชาติ และเชื้อราที่แยกได้สามารถเพาะเลี้ยงเป็นเชื้อราบริสุทธิ์ได้ในห้องปฏิบัติการ
ดังนั้นจึงมีความเป็นไปได้สำหรับการวิจัยและพัฒนาต่อยอดเพื่อใช้เป็นหัวเชื้อราไมคอร์ไรซาสำหรับกล้วยไม้ดินในกระถางต่อไป
การศึกษานี้มีวัตถุประสงค์เพื่อทราบระดับความไวสารเคมีของยุงลายตัวเต็มวัยในพื้นที่
โดยคัดเลือกจากพื้นที่ที่มีการระบาดของโรคไข้เลือดออก
เก็บตัวอย่างลูกน้ำยุงลายบ้านใน 6 อำเภอ 3 จังหวัดในเขตภาคเหนือของประเทศไทย ได้แก่ อำเภอเมืองและอำเภอเนินมะปราง จังหวัดพิษณุโลก อำเภอเมืองและอำเภอทุ่งเสลี่ยม จังหวัดสุโขทัย อำเภอเมืองและอำเภอน้ำปาด จังหวัดอุตรดิตถ์
นำมาเลี้ยงและเพิ่มปริมาณในห้องทดลองจนเป็นตัวเต็มวัย
ทำการทดสอบกับสารเคมีตามวิธีมาตรฐานขององค์การอนามัยโลก
พบว่าในทุกๆ พื้นที่ดำเนินการ พบว่า ยุงลายมีความต้านทานต่อสารเคมีชนิด Alpha-cypermethrin 0.03% และสาร Lambda-cyhalothrin 0.03%
ในขณะที่เกือบทุกพื้นที่ดำเนินการ
พบว่า
ยุงลายเริ่มพัฒนาการต้านทานต่อสาร Deltamethrin 0.15%
ยกเว้นยุงลายในอำเภอเมืองอุตรดิตถ์ จังหวัดอุตรดิตถ์ พบว่า มีความไวต่อสาร Deltamethrin 0.15% ในระดับสูง
โดยมีค่าร้อยละการตายเท่ากับ 100
สำหรับผลการทดสอบระยะเวลาที่ทำให้ยุงสลบ ร้อยละ 50 (KT50) และร้อยละ 95 (KT95)
หลังได้รับสัมผัสสารเคมี
พบว่า ค่าเฉลี่ย KT50 และ KT95 ของยุงลายกับสาร Alpha-cypermethrin 0.03% มีค่าต่ำสุดในอำเภอทุ่งเสลี่ยม จังหวัดสุโขทัย (69.20 นาที) และอำเภอเนินมะปราง จังหวัดพิษณุโลก (109.99 นาที)
สำหรับสาร Lambda-cyhalothrin 0.03% พบว่า
ค่าเฉลี่ย KT50 และ KT95 มีค่าต่ำสุดในอำเภอทุ่งเสลี่ยม จังหวัดสุโขทัย (69.30 นาที) และอำเภอเมืองอุตรดิตถ์ จังหวัดอุตรดิตถ์ (98.69 นาที)
ขณะที่
ยุงลายในอำเภอน้ำปาด จังหวัดอุตรดิตถ์ มีค่าเฉลี่ย KT50 และ KT95 ต่ำสุดหลังได้รับสาร Deltamethrin 0.15% เท่ากับ 22.31 และ 51.64 นาที ตามลำดับ
แต่อย่างไรก็ดีการใช้สารเคมี ควรเลือกใช้เฉพาะที่มีความจำเป็นและถูกต้องตามหลักวิชาการเท่านั้น
การทดสอบความไวสารเคมีของยุงลายควรดำเนินอย่างต่อเนื่อง
เพื่อเป็นข้อมูลประกอบการตัดสินใจเลือกใช้สารเคมีอย่างมีประสิทธิภาพต่อไป
การวิจัยครั้งนี้เป็นการวิจัยเชิงสำรวจ วิจัยเชิงปริมาณ และวิจัยเชิงคุณภาพ
ซึ่งมีวัตถุประสงค์เพื่อศึกษาความหลากหลายของชนิด
และศึกษานิเวศวิทยาของพืชผักพื้นบ้านในนาข้าวจังหวัดสุรินทร์
โดยใช้วิธีการสุ่มตัวอย่างแบบเฉพาะเจาะจง และสโนว์บอลหรือลูกโซ่
มีการเก็บข้อมูลพืชในนาข้าวที่สามารถนำมาบริโภคได้ ชนิดพันธุ์พืชที่พบในนาข้าว และนิเวศวิทยา
โดยใช้แบบสำรวจ แบบสัมภาษณ์
และสังเกตแบบมีส่วนร่วม
ผลการศึกษา พบว่า มีพืชผักพื้นบ้านที่กินได้ จำนวน 13 วงศ์ 14 ชนิด ซึ่งพบได้ตั้งแต่ช่วงเริ่มต้นของฤดูกาลทำนาจนสิ้นสุดการเก็บเกี่ยวข้าว
ซึ่งจัดจำแนกพืชผักที่พบตามลักษณะนิเวศวิทยาเป็น 4 ประเภท คือ พืชใต้น้ำ พืชโผล่เหนือน้ำ พืชลอยน้ำ และพืชชายน้ำ ตามลำดับ
แอคติโนแบคทีเรียสายพันธุ์กลาย จำนวน 8 สายพันธุ์ คัดเลือกมาจากการปรับปรุงสายพันธุ์ของแอคติโนแบคทีเรียสายพันธุ์ D7
ด้วยการชักนำให้เกิดการกลายโดยรังสีอัลตราไวโอเลต
แอคติโนแบคทีเรียสายพันธุ์กลายสร้างสีโคโลนีโทนสีส้มบนอาหารเลี้ยงเชื้อโซเดียม คาร์ซิเนต เอการ์
ดังนั้นงานวิจัยนี้จึงมีวัตถุประสงค์ในการศึกษาการสร้างสีและสกัดสารสีบนปลายข้าว
และนำมาย้อมเส้นใยไหม
จากผลการศึกษา พบว่า แอคติโนแบคทีเรียสายพันธุ์กลาย จำนวน 8 สายพันธุ์ มีการสร้างสีในโทนสีม่วงบนปลายข้าว
เมื่อสกัดผงสีย้อมด้วยเอทานอลความเข้มข้นร้อยละ 70 ได้สารสกัดสีย้อมในโทนสีชมพู
และสามารถย้อมติดเส้นใยไหมในโทนสีชมพู
ซึ่งสามารถนำ แอคติโนแบคทีเรียสายพันธุ์กลายไปผลิตสีย้อมเพื่อใช้ในการย้อมเส้นใยไหมในเชิงพาณิชย์ต่อไป
การศึกษานี้มีวัตถุประสงค์เพื่อศึกษาความหลากชนิดของพันธุ์ปลาในลำน้ำชีบริเวณตอนกลางจนถึงตอนปลายสายน้ำของลำน้ำชีในจังหวัดสุรินทร์
เก็บตัวอย่างปลาโดยใช้ข่ายดักปลาขนาดช่องตา 2 3 4 และ 5 เซนติเมตร เดือนละ 1 ครั้ง
โดยเก็บตัวอย่างในฤดูฝน (เดือนพฤษภาคม-กันยายน 2561) และฤดูหนาว (เดือนตุลาคม-มีนาคม 2562) ใน 2 สถานี
พบชนิดพันธุ์ปลา รวมทั้งสิ้น 8 อันดับ 19 วงศ์ 47 ชนิด
โดยพบชนิดปลาในอันดับ Cypriniformes มากที่สุด 22 ชนิด
รองลงมา คือ ปลาในอันดับ Perciformes พบจำนวน 10 ชนิด อันดับ Siluriformes 7 ชนิด คิดเป็นร้อยละ 46.8 21.3 และ 14.9 ตามลำดับ
โดยพบว่า
ปลาในวงศ์ Cyprinidae เป็นวงศ์เด่นที่มีจำนวนชนิดมากที่สุด 18 ชนิด รองลงมา คือ วงศ์ Cobitoidae 4 ชนิด
ทั้งนี้พบชนิดที่เป็นพันธุ์ปลาต่างถิ่น 3 ชนิด
โดยชนิดพันธุ์ต่างถิ่นที่รุกราน ในแหล่งน้ำ จำนวน 1 ชนิด คือ ปลาซัคเกอร์ พบปลาต่างถิ่นประเภทที่ไม่รุกราน 2 ชนิด คือ ปลาไน และปลานิล
และพบปลาที่มีสถานภาพที่มีแนวโน้มเกือบอยู่ในข่ายใกล้การสูญพันธุ์ จำนวน 1 ชนิด คือ ปลาแดงน้อย
เมื่อพิจารณาการแพร่กระจายทั้ง 2 สถานี (เขตอำเภอเมืองสุรินทร์ และอำเภอท่าตูม จังหวัดสุรินทร์)
พบว่า มีชนิดปลาที่มีการแพร่กระจายกว้าง
โดยพบทั้ง 2 สถานีตลอดฤดูกาลมี 31 ชนิด
และพบชนิดที่มีการแพร่กระจายแคบพบเฉพาะในสถานีที่ 1 คือ ปลาไน
ส่วนที่พบเฉพาะสถานีที่ 2 คือ ปลากระสง และปลากดหิน ตลอดการศึกษา
พบว่า
ในช่วงฤดูหนาวพบจำนวนพันธุ์ปลามีปริมาณสูงกว่าช่วงฤดูฝนใน ทั้ง 2 สถานี สำหรับชนิดวงศ์เด่น พบว่า บริเวณสถานีที่ 2 มีความหลากชนิดและปริมาณของพันธุ์ปลาสูง แต่มีการกระจายไม่สม่ำเสมอในแต่ละชนิด
และมีบางชนิดที่มีปริมาณสูงกว่าชนิดอื่นๆ
ทั้งนี้การสำรวจชนิดพันธุ์ปลาในลำน้ำชีในครั้งนี้ถือเป็นข้อมูลพื้นฐานทางด้านทรัพยากรธรรมชาติที่มีคุณค่าต่อชุมชนในท้องถิ่นทั้งหน่วยงาน องค์กรต่างๆ
สามารถนำไปใช้เป็นเครื่องมือในการจัดการแผนการอนุรักษ์และใช้ประโยชน์จากความหลากชนิดของพันธุ์ปลาให้เกิดความยั่งยืนของชุมชนต่อไป
งานวิจัยนี้มีวัตถุประสงค์เพื่อศึกษาประสิทธิภาพและคุณภาพของธูปที่ผลิตจากวัสดุเหลือทิ้งทางการเกษตร ได้แก่ ทางปาล์ม ชานอ้อย และแกลบ
และศึกษาปริมาณตะกั่วในขี้เถ้าของธูปที่ผลิตจากวัสดุเหลือทิ้งทางการเกษตร
โดยการตรวจสอบประสิทธิภาพ ได้แก่ เวลาที่เผาไหม้ น้ำหนักธูป ปริมาณฝุ่นละอองธูป และปริมาณควันธูป
และตรวจสอบคุณภาพ ได้แก่ ผิวธูป สีธูป และเนื้อธูป
โดยนำธูปแต่ละชนิดมาเปรียบเทียบกับธูปตามท้องตลาดที่ผ่านมาตรฐานอุตสาหกรรม (มอก.)
ผลการศึกษา พบว่า ทางปาล์มเป็นวัสดุเหลือทิ้งทางการเกษตรที่ควรนำมาผลิตเป็นธูปมากที่สุด
เนื่องจากธูปทางปาล์มใช้เวลาในการเผาไหม้สั้นที่สุด 29.86±6.031 นาที มีปริมาณ ฝุ่นละอองธูปน้อยเฉลี่ย 0.551×10-4±0.107×10-4 มิลลิกรัมต่อลูกบาศก์เมตร ปริมาณควันน้อย ผิวขรุขระเล็กน้อย
และมีปริมาณตะกั่วในขี้เถ้า 2.548±0.021 มิลลิกรัมต่อกิโลกรัม ซึ่งต่ำกว่าเกณฑ์มาตรฐาน
การเปรียบเทียบประสิทธิภาพ
คุณภาพธูป และปริมาณตะกั่วในธูปทางปาล์มกับธูปที่ขายตามท้องตลาด พบว่า มีมาตรฐานใกล้เคียงกัน
แต่อย่างไรก็ตามธูปที่ผลิตได้จากวัสดุ เหลือทิ้งทางการเกษตรยังมีลักษณะของผิวธูปที่ไม่เรียบเนียน เนื้อธูปไม่แน่น
ดังนั้นหากนำธูป ที่ผลิตจากวัสดุเหลือทิ้งทางการเกษตรมาจำหน่ายควรปรับปรุงลักษณะของผิวธูปและเนื้อธูป
งานทดลองครั้งนี้มีวัตถุประสงค์เพื่อศึกษาสภาวะที่เหมาะสมที่สุดซึ่งสามารถเร่งการสุกของกล้วยน้ำว้าเขียว
โดยทำการทดลองต่อเนื่อง 3 การทดลอง
เพื่อศึกษาเปรียบเทียบชนิดของใบพืช ปริมาณใบพืชและระยะเวลาที่เหมาะสมในการบ่มกล้วยน้ำว้าเขียว
ผลการทดลอง พบว่า การบ่มกล้วยน้ำว้าเขียวด้วยใบกระถินและใบขี้เหล็กในปริมาณและระยะเวลาบ่มที่เท่ากันนั้น
การบ่มด้วยใบขี้เหล็กทำให้กล้วยสุกมากกว่า
โดยมีความหวาน 25.00 บริกซ์
และมีคุณลักษณะเป็นที่ยอมรับของผู้บริโภคมากกว่าการบ่มด้วยใบกระถิน
สำหรับปริมาณใบขี้เหล็ก 500 กรัม ทำให้ผลกล้วยมีสีเปลือกเป็นสีเขียวปนเหลืองอ่อน มีค่าความหวานมากที่สุด คือ 22.44 บริกซ์
และมีความแน่นเนื้อน้อยที่สุด คือ 2.70 นิวตันต่อตารางเซนติเมตร ซึ่งมีคุณลักษณะเป็นที่ยอมรับของผู้บริโภคมากที่สุด และการใช้ใบขี้เหล็ก 500 กรัม บ่มกล้วยน้ำว้าเขียวเป็นเวลา 5 วัน ทำให้ผลกล้วยมีสีเปลือกเป็นสีเขียวปนเหลืองอ่อน มีค่าความหวานมากที่สุด คือ 23.66 บริกซ์
และมีความแน่นเนื้อน้อยที่สุด คือ 2.66 นิวตันต่อตารางเซนติเมตร
แต่ผู้บริโภคยอมรับการบ่มกล้วยน้ำว้าเขียวด้วยใบขี้เหล็ก 500 กรัม เป็นเวลา 4 วัน มากกว่าชุดการทดลองอื่นอย่างมีนัยสำคัญทางสถิติ (p<0.05)
งานวิจัยนี้มีวัตถุประสงค์เพื่อศึกษาหาสารพฤกษเคมีบางชนิด ฤทธิ์ต้านอนุมูลอิสระ และแร่ธาตุจากใบถั่วดาวอินคาที่ระยะต่างๆ กัน (ใบอ่อน ใบกลาง และใบแก่)
โดยสกัดปริมาณ คลอโรฟิลล์ แคโรทีนอยด์ ด้วย 80% อะซิโตน
นำสารละลายที่ได้ไปวัดค่าการดูดกลืนแสงที่ความยาวคลื่น 480 510 645 และ 663 nm
ศึกษาปริมาณสารประกอบฟีนอลิกทั้งหมดด้วยวิธี Folin-Ciocateu
ศึกษาฤทธิ์การต้านอนุมูลอิสระ ด้วยวิธี DPPH free radical scavenging และแร่ธาตุ ด้วยเทคนิคเฟลมอะตอมมิกแอบซอร์พชันสเปคโทรโฟโตเมทรี
จากการศึกษาพบว่า มีปริมาณคลอโรฟิลล์เอ คลอโรฟิลล์บี คลอโรฟิลล์ทั้งหมด และแคโรทีนอยด์ มากที่สุดในใบแก่ที่เก็บในช่วงเวลาเย็น ซึ่งมีค่าเท่ากับ 2.43 0.91 3.34 และ 1.04 mg/g ของใบสด ตามลำดับ
โดยในใบสด (ใบแก่) มีปริมาณสารประกอบฟินอลิกทั้งหมด 221.46 mgGA/g
ฤทธิ์ต้านอนุมูลอิสระ 2.17 µmol Trolox/g มีปริมาณแร่ธาตุที่สำคัญ ได้แก่ แคลเซียม แมกนีเซียม และสังกะสี มีค่าเท่ากับ 616.4 97.59 และ 1.25 mg/100g ของใบสด ตามลำดับ
"ผลิตภัณฑ์ใบชาถั่วดาวอินคา ใบกลางผสมกับใบแก่ พบว่า มีปริมาณสารประกอบฟีนอลิกทั้งหมด มีค่าเท่ากับ 1,071.3 mgGA/g"
ฤทธิ์การต้านอนุมูลอิสระ มีค่าเท่ากับ 3.1 µmolTrolox/g
และพบว่า มีแร่ธาตุสูง
"โดยเฉพาะธาตุแคลเซียม มีค่ามากที่สุด เท่ากับ 2,035.1 mg/100g"
ซึ่งแสดงให้เห็นว่าทั้งใบสดและใบแห้งของถั่วดาวอินคามีคุณค่าทางโภชนาการเป็นอาหารเสริมสุขภาพได้
การวิจัยนี้มีจุดประสงค์เพื่อพัฒนาเซนเซอร์โพเทนชิโอเมตริกสำหรับตรวจวัดไอออนเงินโดยมีตัวพาที่ไม่มีประจุ L1 (คลอโร-8-[(ไพริดีน-2-อิลเมทิล)-อะมิโน]-แอนทราควิโนน) ในเมมเบรนพีวีซี (PVC) ด้วยพลาสติไซเซอร์ o-NPOE และ KTpClPB ถูกใช้เป็นตัวแลกเปลี่ยนไอออน
"จากผลการศึกษา พบว่า ประสิทธิภาพที่ดีที่สุดสำหรับองค์ประกอบเมมเบรน คือ 0.35: 0.38: 33.08: 66.19 (L1: KTpClPB: PVC: o-NPOE, ร้อยละโดยน้ำหนัก) แสดงความเลือกจำเพาะสูงต่อไอออนเงินด้วยค่าคงที่การเกิดสารประกอบเชิงซ้อน (log bILn) ระหว่าง L1 และไอออนเงิน เท่ากับ 5.30±0.07"
พอลิเมอร์เมมเบรนอิเล็กโทรดให้ค่าความชันเข้าใกล้ค่าความชันจากสมการของเนินสท์เท่ากับ 59.50±0.3 มิลลิโวลต์ต่อดีเคด ในช่วงความเป็นเส้นตรง 1x10-5 ถึง 1x10-2 โมลต่อลิตร
ด้วยขีดจำกัดการตรวจวัดต่ำสุด เท่ากับ 4.47x10-7 โมลต่อลิตร
อิเล็กโทรดนี้สามารถวัดไอออนเงินได้ในช่วงพีเอชที่กว้างเท่ากับ 4–8
นอกจากนี้อิเล็กโทรดที่ประดิษฐ์ขึ้นสามารถนำมาใช้เป็นขั้วอิเล็กโทรดชี้บอกสำหรับการไทเทรตแบบโพเทนชิโอเมทริกเพื่อหาปริมาณไอออนคลอไรด์ในตัวอย่างเม็ดวิตามินบี 1 เทียบกับการไทเทรตแบบตกตะกอนโดยใช้วิธีของโมฮร์
ซึ่งให้ผลไม่มีความแตกต่างกันอย่างมีนัยสำคัญ
จากการทบทวนวรรณกรรมเรื่องแสงและพฤติกรรมมนุษย์
จากการศึกษามีงานวิจัยหลายชิ้น
พบว่า แสงมีผลกระทบต่อมนุษย์ทั้งด้านสรีรวิทยา เช่น การมองเห็นและการควบคุม การปล่อยฮอร์โมนในร่างกายมนุษย์ และด้านจิตวิทยาในเรื่องของพฤติกรรม อารมณ์และการสื่อสารระหว่างบุคคล
สิ่งเหล่านี้เกิดขึ้นโดยคุณสมบัติที่แตกต่างกันของแสง เช่น สีของแสง ความเข้มแสง ความยาวคลื่นของแสง และตำแหน่งของแสง เป็นต้น
งานวิจัยได้ทดลองในสถานที่ที่แตกต่างกัน เช่น ห้อง ทางเดิน ภายในตึก อุโมงค์รถไฟ พื้นที่ส่วนตัวและพื้นที่สาธารณะ รวมถึงสภาพแวดล้อมเสมือนจริง
เพื่อศึกษาความสัมพันธ์ของแสงและผลกระทบต่อผู้เข้าร่วมงานวิจัย
ดังนั้นบทความวิชาการนี้จะทำให้เข้าใจถึงคุณลักษณะและคุณสมบัติของแสง สามารถนำองค์ความรู้นี้ไปใช้ประยุกต์ในการออกแบบระบบแสงสว่างในสภาพแวดล้อมให้ถูกต้องเหมาะสมตามหลักการยศาสตร์
สร้างระบบที่ปลอดภัย
สร้างสิ่งแวดล้อมที่น่าพึงพอใจ ที่จะก่อให้เกิดความคิด อารมณ์และปฏิสัมพันธ์ที่ดีของมนุษย์
การปลูกลิลลี่สายพันธุ์ฟอร์โมลองโก้ (Lilium longiflorum var. formolongo) ในแปลงปลูก พบปัญหาสำคัญ คือ ต้นลิลลี่มีการเจริญเติบโตไม่สม่ำเสมอกัน
เนื่องจากสภาพอากาศและปัจจัยหลายอย่างที่เป็นอุปสรรคต่อการเจริญเติบโต
และส่งผลต่อการเก็บเกี่ยวผลผลิตดอกลิลลี่
การวิจัยนี้จึงมีวัตถุประสงค์เพื่อศึกษาระยะพัฒนาการของละอองเกสรในลิลลี่สายพันธุ์ฟอโมลองโก้ที่สัมพันธ์กับขนาดของดอกในระยะต่างๆ
และตรวจหาขนาดของดอกที่มีการสร้างไมโครสปอร์ระยะ Tetrad ซึ่งเป็นระยะที่สามารถเพาะเลี้ยงและชักนำให้เกิดต้นอ่อนได้
โดยนำอับละอองเรณูจากดอกลิลลี่สายพันธุ์ฟอโมลองโก้ ตั้งแต่ขนาดดอก 1–2.10 ซม. อายุ 70-75 วัน นับตั้งแต่นำหัวแม่พันธุ์ลงปลูกในแปลงมาทำสไลด์ศึกษาระยะการแบ่งเซลล์แบบไมโอซิสด้วย Squash technique
โดยใช้สีย้อม Acetocarmine ความเข้มข้น 0.002 M
พบว่า ดอกที่มีขนาดตั้งแต่ 1.90–2.10 ซม. มีไมโครสปอร์อยู่ในระยะ Tetrad มากกว่าดอกขนาดอื่นๆ อย่างมีนัยสำคัญทางสถิติที่ระดับความเชื่อมั่น p<0.05 มีค่าเท่ากับ 18.78%
ซึ่งเป็นระยะที่เหมาะสมที่สุดในการนำไปวิจัยพัฒนาสายพันธุ์แท้จากการเพาะเลี้ยงอับละอองเรณู
งานวิจัยนี้มีวัตถุประสงค์เพื่อศึกษาผลของปุ๋ยหมักจากของเสียกระบวนการผลิตไฮเทน จากน้ำกากส่าและกากยีสต์ร่วมกับวัสดุอินทรีย์ต่อการเจริญเติบโตและผลผลิตคะน้า
โดยใช้วิธีการวางแผนการทดลองแบบสุ่มสมบูรณ์ (Completely randomized design : CRD) จำนวน 11 สิ่งทดลองๆ ละ 5 ซ้ำ ได้แก่ สิ่งทดลองที่ 1 ไม่ใส่ปุ๋ย (ควบคุม) สิ่งทดลองที่ 2 ใส่ปุ๋ยเคมีสูตร 15-15-15
สิ่งทดลองที่ 3 ใส่ปุ๋ยหมักสูตรที่ 1
สิ่งทดลองที่ 4 ใส่ปุ๋ยหมักสูตรที่ 2 สิ่งทดลองที่
5 ใส่ปุ๋ยหมักสูตรที่ 3 สิ่งทดลองที่
6 ใส่ปุ๋ยหมักสูตรที่ 4 สิ่งทดลองที่
7 ใส่ปุ๋ยหมักสูตรที่ 5 สิ่งทดลองที่
8 ใส่ปุ๋ยหมักสูตรที่ 6 สิ่งทดลองที่
9 ใส่ปุ๋ยหมักสูตรที่ 7 สิ่งทดลองที่ 10 ใส่ปุ๋ยหมักสูตรที่ 8 และสิ่งทดลองที่ 11 ใส่ปุ๋ยหมักสูตรที่
9 ดำเนินการวิจัย ณ แปลงปฏิบัติการพืชศาสตร์ คณะเทคโนโลยีการเกษตรและอาหาร มหาวิทยาลัยราชภัฏพิบูลสงคราม
ผลการศึกษาพบว่า คะน้าที่ใส่ปุ๋ยเคมี (สิ่งทดลองที่ 2)
ส่งผลให้คะน้ามีการเจริญเติบโตและผลผลิตดีที่สุด ในด้านจำนวนใบต่อต้น ความกว้างใบ ความยาวใบ ความสูง และน้ำหนักสด
โดยคะน้ามีจำนวนใบ 11.40 ใบต่อต้น ความกว้างของใบ 14.54 เซนติเมตร ความยาวใบ 16.52 เซนติเมตร ความสูง 25.14 เซนติเมตร
และมีน้ำหนักสดเท่ากับ 112.90 กรัมต่อต้น รองลงมา คือ สิ่งทดลองที่ 9 (ปุ๋ยหมักสูตรที่ 7)
ในขณะที่สิ่งทดลองควบคุมส่งผลให้คะน้ามีการเจริญเติบโต และผลผลิตต่ำที่สุด
การศึกษาลักษณะของดินและการสะสมคาร์บอนในดินที่เกิดจากวัตถุต้นกำเนิดดินต่างกันภายใต้ระบบนิเวศป่าเบญจพรรณ
ณ ศูนย์ศึกษาการพัฒนาห้วยฮ่องไคร้อันเนื่องมาจากพระราชดำริ จังหวัดเชียงใหม่
มีวัตถุประสงค์เพื่อศึกษาศักยภาพของการสะสมคาร์บอนในดินที่เกิดจากวัตถุต้นกำเนิดดินที่ต่างชนิดกันในพื้นที่ศึกษา
โดยใช้หลุมศึกษาลักษณะของดิน จำนวน 6 หลุม
และเก็บตัวอย่างดินตามระดับความลึกและความแตกต่างของชั้นดิน
นำไปวิเคราะห์คุณสมบัติทางกายภาพและเคมีในห้องปฏิบัติการ
จากผลการศึกษา พบว่า ในพื้นที่ป่าเบญจพรรณพบลักษณะของหินต้นกำเนิดดิน 4 ประเภท ได้แก่ หินทราย หินดินดาน หินปูน และหินแอนดิไซต์ มีความผันแปรไปตามลักษณะของดินตั้งแต่ดินที่เริ่มพัฒนาการตัวไปจนถึงดินที่มีการพัฒนาการตัวสูง จำแนกอยู่ในอันดับ Inceptisols Ultisols และ Vertisols ที่ช่วงระดับความลึก 1 เมตร
ดินที่เกิดจากหินแอนดีไซต์มีปริมาณการสะสมคาร์บอนมากที่สุด รองลงมา คือ หินดินดาน หินปูน และหินทราย
โดยมีปริมาณการสะสม 152.73 t/ha 115.90 t/ha  83.29 t/ha และ 53.02-81.48 t/ha ตามลำดับ ซึ่งเป็นผลมาจากการพัฒนาและฟื้นฟูป่าไม้ตามแนวพระราชดำริของพระบาทสมเด็จพระเจ้าอยู่หัวรัชกาลที่ 9
ป่าไม้มีการพื้นฟูและมีศักยภาพในการเป็นแหล่งนิเวศบริการ
โดยเฉพาะการกักเก็บคาร์บอนในดิน
วัตถุประสงค์ของงานวิจัยนี้เพื่อศึกษาหาปริมาณของสารประกอบแอนทราควิโนน 4 ชนิด พร้อมกัน คือ แอนทราควิโนน อะลิซาริน ไครโซฟานอล และอีโมดินในพืช จำนวน  8 ตัวอย่าง ได้แก่ รากยอ เนื้อในฝักคูน เมล็ดคูน เปลือกคูน ใบคูน ใบขี้เหล็ก เมล็ดกระเจี๊ยบแดง และเมล็ดแมงลัก ด้วยวิธีโครมาโทรกราฟีของเหลวสมรรถนะสูง
สภาวะที่ใช้แยกสาร ประกอบด้วย คอลัมน์ C18 (150×4.6 มิลลิเมตร 3.5 ไมครอน) แบบวัฏภาคย้อนกลับ และการชะแบบไอโซเคติก ด้วย 0.1%v/v ออโธ-ฟอสฟอริกเอซิด : อะซิโตไนไตรล์ อัตราส่วน (50 : 50 โดยปริมาตร)
ตรวจวัดที่ความยาวคลื่น 254 นาโนเมตร
ผลการทดลอง
พบว่า
ในรากยอพบสารแอนทราควิโนน อะลิซาริน และอีโมดิน
ในคูนพบสารไครโซฟานอล เฉพาะในเนื้อในฝักคูนและเมล็ดคูน
เมล็ดแมงลักพบสารอะลิซาริน และอีโมดิน และใบขี้เหล็กพบเฉพาะสารแอนทราควิโนน
การประเมินความใช้ได้ของวิธีวิเคราะห์
พบว่า มีช่วงความเป็นเส้นตรงอยู่ในช่วง 0.5-10.0 ไมโครกรัมต่อมิลลิลิตร ของแอนทราควิโนน อะลิซาริน ไครโซฟานอล และอีโมดิน และค่าสัมประสิทธิ์ความเป็นเส้นตรง (R2) มากกว่า 0.9995
การประเมินความแม่นของวิธี พบว่า มีค่าอยู่ในช่วงร้อยละ 75.1-106.8
อย่างไรก็ตามวิธีนี้มีความเที่ยงที่น่าพอใจโดยมีค่าเบี่ยงเบนมาตรฐานสัมพัทธ์ (% RSD) ในช่วงร้อยละ 0.2-2.0 (n=7)
งานวิจัยนี้นำเสนอแบบจำลองระบบควบคุมสัญญาณไฟจราจรผ่านสมาร์ทโฟน ซึ่งจำลองสี่แยกบ้านคลอง อำเภอเมือง จังหวัดพิษณุโลก
ข้อมูลของการศึกษาวิจัยถูกเก็บรวบรวมในช่วงวันธรรมดาทั้งหมด 4 ช่วง
ทำการหาปริมาณความหนาแน่นของการจราจรเพื่อตัดสินใจในการออกแบบสัญญาณไฟจราจรที่เหมาะสมกับช่วงเวลาและเพิ่มประสิทธิในการควบคุมการจราจร
โดยอุปกรณ์ไมโครคอนโทรลเลอร์ราสเบอร์รี่พายถูกใช้เป็นตัวประมวลผล
มีหน้าจอแสดงผลตัวเลขเป็นตัวบ่งบอกเวลาและใช้กล้องวงจรปิดเพื่อดูปริมาณรถ
การออกแบบระบบควบคุมสัญญาณไฟจาราจรผ่านสมาร์ทโฟน ประกอบด้วย 2 ระบบ ได้แก่ ระบบอัตโนมัติและกึ่งอัตโนมัติ
โดยระบบอัตโนมัติจะถูกออกแบบให้ปรับเปลี่ยนรูปแบบการควบคุมสัญญาณไฟจราจรแบบอัตโนมัติทั้งหมด 4 ช่วง
ส่วนระบบกึ่งอัตโนมัติจะปรับเปลี่ยนรูปแบบการควบคุมสัญญาณไฟจราจรโดยเจ้าหน้าที่ตำรวจจราจร
ซึ่งทั้ง 2
ระบบถูกออกแบบให้สามารถควบคุมผ่านสมาร์ทโฟน
จากการศึกษา
พบว่า
การเปรียบเทียบระหว่างการควบคุมสัญญาณไฟจราจรแบบเดิมและการควบคุมสัญญาณไฟจราจรผ่านสมาร์ทโฟน
ในช่วงเช้า เวลา 05:00 – 11:00 น.
การควบคุมสัญญาณไฟจราจรผ่านสมาร์ทโฟนมีประสิทธิภาพมากกว่าการควบคุมสัญญาณไฟจราจรแบบเดิมร้อยละ 22.05 ช่วงกลางวัน เวลา 11:00 – 17:00 น. มีประสิทธิภาพมากกว่าการควบคุมสัญญาณไฟจราจรแบบเดิม ร้อยละ 30.64 ช่วงเย็น เวลา 17:00 – 23:00 น. มีประสิทธิภาพมากกว่าการควบคุมสัญญาณไฟจราจรแบบเดิม ร้อยละ 20.43 และช่วงค่ำ เวลา 23:00 – 05:00 น. มีประสิทธิภาพมากกว่าการควบคุมสัญญาณไฟจราจรแบบเดิม ร้อยละ 26.88
ภาพรวมตลอดทั้งวันของผลการควบคุมสัญญาณไฟจราจรผ่านสมาร์ทโฟนเปรียบเทียบกับระบบควบคุมสัญญาณไฟจราจรแบบเดิม
พบว่า มีประสิทธิภาพในการระบายรถเพิ่มขึ้นเฉลี่ยร้อยละ 22.05
ซึ่งสามารถนำแนวคิดการควบคุมสัญญาณไฟจราจรผ่านสมาร์ทโฟนไปพัฒนาการแก้ไขปัญหาการจราจรติดขัดในอนาคตได้
งานวิจัยนี้มีวัตถุประสงค์เพื่อสร้างตัวแบบในการพยากรณ์ปริมาณการจัดเก็บวัสดุคงเหลือแต่ละวัสดุตามปริมาณที่เหมาะสมด้วยการพยากรณ์หาจำนวนต่ำสุดและสูงสุดในการจัดการคลังวัสดุโดยใช้เทคนิคการเรียนรู้ของเครื่อง
"ข้อมูลที่นำมาใช้เป็นข้อมูลวัสดุอะไหล่ที่ใช้งานจริงของบริษัทผลิตปูนซีเมนต์แห่งหนึ่งในประเทศไทย จำนวนทั้งสิ้น 7,258 ระเบียน"
โดยผู้วิจัยเลือกอัลกอริทึมในการพยากรณ์ที่ใช้ในการวิจัยครั้งนี้  จำนวน 5 อัลกอริทึม ได้แก่ แรนดอมฟอเรสต์ มัลติเลเยอร์เพอร์เซฟตรอน เคเนียร์เรสเนเบอร์ เคสตาร์ และแรนดอมทรี
จากผลการทดลองการเปรียบเทียบประสิทธิภาพอัลกอริทึมที่ใช้ในการพยากรณ์ปริมาณการจัดเก็บวัสดุในคลัง พบว่า
อัลกอริทึมที่ให้ค่าประสิทธิภาพที่ดีที่สุดในการพยากรณ์ค่าสูงสุด คือ อัลกอริทึมแรนดอมฟอเรสต์
โดยมีค่ารากที่สองของความคลาดเคลื่อนที่ดีที่สุด เท่ากับ 2.040 ในขณะที่อัลกอริทึมแรนดอมทรีให้ค่ารากที่สองของความคลาดเคลื่อนที่ใกล้เคียงกัน คือ 2.117 สำหรับการพยากรณ์ค่าสูงสุด
ในขณะที่ผลการพยากรณ์ค่าต่ำสุด
พบว่า อัลกอริทึมแรนดอมทรีมีค่ารากที่สองของความคลาดเคลื่อนที่ดีที่สุดเท่ากับ 0.803
ส่วนอัลกอริทึมแรนดอมฟอเรสต์มีค่ารากที่สองของความคลาดเคลื่อน เท่ากับ 0.906
อย่างไรก็ตามในงานวิจัยนี้ได้เลือกใช้อัลกอริทึมแรนดอมฟอเรสต์
ในการพยากรณ์ทั้งค่าสูงสุดและต่ำสุด
เนื่องจากให้ค่าประสิทธิภาพที่เหมาะสมที่สุดเมื่อพิจารณาทั้งผลการพยากรณ์ข้อมูลใหม่และค่ารากที่สองของความคลาดเคลื่อน
งานวิจัยนี้มีวัตถุประสงค์เพื่อพัฒนาแบบจำลองการเรียนรู้เครื่องจักรในการตรวจและแยกคุณภาพถุงปูนบนรางการผลิต
ประกอบด้วย 3 แบบจำลอง คือ
1) แบบจำลองตรวจสอบถุงปูนตัวอักษร เครื่องหมายการค้าขาดหายและสีไม่คมชัด
2) แบบจำลองตรวจสอบถุงปูนตัวอักษรและเครื่องหมายการค้าขาดหาย
และ 3) แบบจำลองตรวจสอบแนวกาวของถุงปูน
ซึ่งใช้วิธีประมวลผลภาพโดยใช้โครงข่ายประสาทเทียมคอนโวลูชัน (CNN) และ โครงข่ายประสาทเทียม VGG 16
โดยใช้ภาษาไพธอนในการตรวจสอบรูปภาพของถุงปูน
กำหนดการศึกษาปัญหาที่เกิดขึ้น
ซึ่งมีรายละเอียดในการพิจารณา 3 กรณี  ได้แก่ กรณีถุงปูนแบบที่ 1 พิจารณาที่ตัวอักษรและเครื่องหมายการค้าของถุงปูน
กล่าวคือ ตัวอักษรและเครื่องหมายการค้าขาดหายและสีไม่คมชัด
กรณีถุงปูนแบบที่ 2 พิจารณาที่ตัวอักษรไม่สมบรูณ์และเครื่องหมายการค้าขาดหาย และกรณีถุงปูนแบบที่
3
พิจารณาการตรวจสอบแนวกาวของถุงปูนที่ไม่ต่อเนื่องกัน
จากนั้นทำการเก็บข้อมูลรูปภาพถุงปูนในกระบวนการผลิต
และทำการพัฒนาแบบจำลองโดยใช้ภาษาไพธอน
ผลการทดสอบ
พบว่า
แบบจำลองตรวจสอบถุงปูนแบบที่ 1 สามารถทำการตรวจสอบรูปถุงปูนที่สมบูรณ์ได้มีค่า F1-Score 95% และรูปถุงปูนที่ไม่สมบูรณ์มีค่า F1-Score 92%
ขณะที่แบบจำลองตรวจสอบถุงปูนแบบที่ 2 การตรวจสอบรูปถุงปูนที่สมบูรณ์และไม่สมบูรณ์มีค่า F1-Score 100%
และแบบจำลองการตรวจสอบแนวกาวมีการตรวจสอบแนวกาวที่สมบูรณ์และไม่สมบูรณ์มีค่า F1-Score 100% ตามลำดับ
ตองแตก (Baliospermum solanifolium (Burm.) Suresh) เป็นสมุนไพรท้องถิ่นจัดอยู่ในวงศ์ยางพารา (Euphorbiaceae) ที่มีความสำคัญทางการแพทย์พื้นบ้านสำหรับการรักษาหรือบรรเทาอาการของโรคบางชนิด
จากการรายงานความสัมพันธ์ระหว่างฤทธิ์ต้านอนุมูลอิสระและปริมาณสารประกอบฟีนอลิกทั้งหมด พบว่า ยังมีการศึกษาเป็นจำนวนน้อย
นอกจากนั้นฤทธิ์ยับยั้งการทำงานเอนไซม์อะซีติลโคลีนเอสเตอเรสยังไม่เคยมีรายงานมาก่อน
"ดังนั้นงานวิจัยนี้มีวัตถุประสงค์เพื่อศึกษาฤทธิ์ต้านอนุมูลอิสระโดยวิธี 2,2-ไดฟีนิล-1-พิคริลไฮดราซิล (DPPH)"
พร้อมทั้งหาปริมาณสารประกอบฟีนอลิกทั้งหมด
และศึกษาฤทธิ์ยับยั้งการทำงานของเอนไซม์   อะซีติลโคลีนเอสเตอเรสจากสารสกัดหยาบใบตองแตกที่ถูกสกัดเย็นด้วยตัวทำละลายเรียงขั้ว โดยตัวทำละลายเฮกเซน เอทิลอะซิเตต และเมทานอล ตามลำดับ
พบว่า
สารสกัดหยาบเมทานอลมีฤทธิ์ต้านอนุมูลอิสระสูงที่สุดที่ค่า IC50 เท่ากับ 0.48±0.02 มิลลิกรัม/มิลลิลิตร
และมีปริมาณสารประกอบฟีนอลิกทั้งหมดสูงที่สุดมีค่า เท่ากับ 117.82±2.32 มิลลิกรัมสมมูลของกรดแกลลิกต่อกรัมสารสกัด
สำหรับการทดสอบฤทธิ์ยับยั้งเอนไซม์อะซีติลโคลีนเอสเตอเรส
พบว่า
สารสกัดหยาบเอทิลอะซิเตตมีค่าร้อยละการยับยั้งเอนไซม์อะซีติลโคลีนเอสเตอเรสสูงที่สุด เท่ากับ 62.47±1.47 ไมโครกรัม/มิลลิลิตร ที่ความเข้มข้น 2000 ไมโครกรัม/มิลลิลิตร
จากนั้นสารสกัดหยาบที่ออกฤทธิ์สูงสุดถูกนำมาแยกออกเป็นส่วนสกัดย่อยหรือสารกึ่งบริสุทธิ์โดยเทคนิคคอลัมน์โครมาโทกราฟื ได้ส่วนสกัดย่อยจากสารสกัดหยาบเมทานอลทั้งหมด 4
ส่วนสกัดย่อย (BSM1-BSM4) ถูกนำไปทดสอบฤทธิ์ต้านอนุมูลอิสระ
พบว่า
ส่วนสกัดย่อย BSM2 และ BSM4 ออกฤทธิ์ต้านอนุมูลอิสระได้ดี
โดยมีค่า IC50 เท่ากับ 1.75±0.02 และ 1.89±0.02 มิลลิกรัม/มิลลิลิตร ตามลำดับ
และมีปริมาณสารประกอบฟีนอลิกทั้งหมด เท่ากับ 72.99±0.04 และ 59.43±0.02 มิลลิกรัมสมมูลของกรดแกลลิกตอกรัมสารสกัด ตามลำดับ
สำหรับส่วนสกัดย่อยที่แยกได้จากสารสกัดหยาบเอทิลอะซิเตตทั้งหมด 5
ส่วน สกัดย่อย (BSEA1-BSEA5)
ถูกนำมาทดสอบฤทธิ์ยับยั้งเอนไซม์อะซีติลโคลีนเอสเตอเรส
พบว่า
ส่วนสกัดย่อย BSEA3 และ BSEA5 แสดงฤทธิ์ในการยับยั้งเอนไซม์อะซีติลโคลีนเอสเตอเรสได้ดีกว่าส่วนสกัดย่อยอื่นๆ ที่แยกได้
โดยมีค่า IC50 เท่ากับ 1.19±0.03 และ 1.20±0.07 มิลลิกรัม/มิลลิลิตร ตามลำดับ
จากผลการศึกษานี้สามารถนำมาใช้เป็นฐานข้อมูลต่อยอดสำหรับการแยกสารบริสุทธิ์ที่ออกฤทธิ์จากใบตองแตก
เพื่อพัฒนาเป็นยารักษาโรคอัลไซเมอร์ชนิดใหม่ต่อไป
งานวิจัยครั้งนี้ศึกษาการใช้สีจากฝาง 3 ระดับ คือ ร้อยละ 0 50 และ 100
พบว่า มาม่อนเค้กฝาง ร้อยละ 100 ได้รับคะแนนความชอบสูงที่สุด
จึงได้นำมาวิเคราะห์คุณภาพทางด้านกายภาพ
พบว่า มาม่อนเค้กฝางที่เพิ่มขึ้นของน้ำฝาง ส่งผลต่อค่าความสว่างที่ลดลง L* อย่างมีนัยสำคัญทางสถิติ (p≤0.05) คือ 71.53 65.80 และ 60.10 ตามลำดับ
ส่งผลต่อค่าความเป็นสีเขียว a*  ที่เพิ่มขึ้น คือ 4.53 5.56 และ 7.33 และค่าความเป็นสีเหลือง b* ที่ลดลง คือ 34.06 28.06 และ 26.60
อีกทั้งค่า Water activity (Aw)
เพิ่มขึ้นเมื่อมีการเพิ่มขึ้นของปริมาณน้ำฝาง 0.85 0.86 และ 0.86 ด้านเนื้อสัมผัส ค่าความแข็ง (Hardness) ค่าการเกาะตัวกันของอาหาร (Adhesiveness)
พบว่า มาม่อนเค้กฝางร้อยละ 100 มีค่าสูงที่สุด คือ 0.32 และ 0.01 ตามลำดับการเพิ่มน้ำฝางส่งผลต่อความแข็งที่เพิ่มขึ้นอย่างมีนัยสำคัญทางสถิติ (p≤0.05)
และเมื่อนำมาส่องด้วยกล้องจุลทรรศน์สำหรับงานวิจัยทางวิทยาศาสตร์รุ่น Axio Lab.A1 For Materials ประเภท Light Microscope กำลังขยายปกติ
พบว่า
การเพิ่มของน้ำฝางมีผลต่อโครงสร้างของผลิตภัณฑ์ที่แน่นขึ้น
การพัฒนาผลิตภัณฑ์ข้าวเกรียบฟักทองรสต้มยำครั้งนี้มีวัตถุประสงค์เพื่อพัฒนาผลิตภัณฑ์ข้าวเกรียบให้มีคุณค่าทางโภชนาการเพิ่มขึ้นและมีความแปลกใหม่
โดยทำการศึกษาองค์ประกอบทางเคมี กายภาพ และจุลินทรีย์
จากการพัฒนาผลิตภัณฑ์ข้าวเกรียบฟักทองรสต้มยำ
โดยการใช้น้ำต้มยำทดแทนน้ำเปล่าในปริมาณ 6 ระดับ คือ ร้อยละ 40 50 60 70 80 และ 90 ของน้ำหนักน้ำเปล่าทั้งหมด
จากนั้นศึกษาการยอมรับของผู้บริโภค 100 คน พบว่า ผู้บริโภคให้คะแนนการยอมรับผลิตภัณฑ์ข้าวเกรียบรสต้มยำที่ใช้น้ำต้มยำทดแทนน้ำเปล่า ร้อยละ 70 มากที่สุด (p≤0.05)
จากการทดสอบองค์ประกอบทางเคมี พบว่า ผลิตภัณฑ์ข้าวเกรียบฟักทองรสต้มยำมีโปรตีน ร้อยละ 1.27 คาร์โบไฮเดรตร้อยละ 72.74 ไขมัน ร้อยละ 20.13 ความชื้น ร้อยละ 3.51 เถ้า ร้อยละ 2.35 พลังงาน 477.21 กิโลแคลอรี่ ใยอาหาร 2.51 กรัม และฤทธิ์การต้านออกซิเดชั่น 34.69 ไมโครโมลโทรล็อก (trolox) ต่อ 100 กรัม คุณภาพทางด้านค่าสี
พบว่า
ผลิตภัณฑ์ข้าวเกรียบรสต้มยำ มีค่าสี L*a*b* เท่ากับ 42.08 18.63 และ 14.65 ตามลำดับ
และผลิตภัณฑ์ข้าวเกรียบรสต้มยำมีคุณภาพทางจุลินทรีย์เป็นไปตามมาตรฐานผลิตภัณฑ์ชุมชน เลขที่ มผช.107/1443
งานวิจัยเรื่องนี้มีจุดประสงค์เพื่อเปรียบเทียบการเจริญเติบโตของMonascus purpureus TISTR 3090 Pyricularia grisea PG002-12และ Rhizopus oligosporus บนอาหารเลี้ยงเชื้อที่ใช้ผลจากพืช 8 ชนิด คือ จันอิน ตะขบฝรั่ง ตะขบป่า มะกอกน้ำ มะขามป้อม มะรุม มะเดื่อ และยอบ้าน
ในการใช้ทดแทนมันฝรั่งในสูตรอาหารเลี้ยงเชื้อ PDA
โดยใช้ผลของพืชที่เก็บจากโครงการสวนป่าพันธุ์ไม้หายากมหาวิทยาลัยราชภัฏพิบูลสงคราม (ส่วนทะเลแก้ว) บ่มที่อุณหภูมิห้องเป็นเวลา 1-10 วัน
ตรวจสอบผลการเจริญเติบโตโดยการวัดเส้นผ่านศูนย์กลางโคโลนีของรา
ผลการวิจัยพบว่า
อาหารเลี้ยงเชื้อจากมะรุมมีผลส่งเสริมการเจริญเติบโตของ M. Purpureus TISTR 3090
มีเส้นผ่านศูนย์กลางโคโลนีเท่ากับ 520.23 มิลลิเมตร (p≥0.05)
ในระยะเวลา 10 วันอาหารเลี้ยงเชื้อจากมะเดื่อมีผลส่งเสริมการเจริญของ R. Oligosporus
มีเส้นผ่านศูนย์กลางโคโลนีเท่ากับ 84.6 1.31 มิลลิเมตร (p≥0.05) ในระยะเวลา 2 วัน
ส่วนอาหารเลี้ยงเชื้อจากมะรุมมีผลการส่งเสริมการเจริญเติบโตของ P. grisea PG002-12 มีเส้นผ่านศูนย์กลางโคโลนีเท่ากับ 643.89 มิลลิเมตร (p≥0.05) ในระยะเวลา 4 วัน
ในขณะที่อาหารเลี้ยงเชื้อจากมะขามป้อมมีผลออกฤทธิ์ยับยั้งการเจริญเติบโตของ P. grisea PG002-12
มีเส้นผ่านศูนย์กลางโคโลนีเท่ากับ 30.600.84มิลลิเมตร (p≥ 0.05) ในระยะเวลา 4 วัน
ศึกษาความหลากหลายและการใช้ประโยชน์ของพรรณพืชในป่าบ้านโนนซาด ตำบลท่าลาด อำเภอชุมพวง จังหวัดนครราชสีมา ระหว่างเดือนพฤษภาคม - พฤศจิกายน  2561
โดยสำรวจตามเส้นทางเดินป่า
เก็บตัวอย่างพรรณพืช
และสอบถามข้อมูลการใช้ประโยชน์จากผู้นำชุมชน ปราชญ์ชาวบ้านและชาวบ้านในหมู่บ้าน จำนวน 30 ครัวเรือน
จากการศึกษาพบพืช จำนวน 36 วงศ์ 54 สกุล 57 ชนิด
พืชที่พบมากที่สุด คือ วงศ์ FABACEAE พบจำนวน 7 ชนิด รองลงมา คือ วงศ์ ANACARDIACEAE วงศ์ ANNONACEAE วงศ์ DIPTEROCARPACEAE  และวงศ์ APOCYNACEAE พบวงศ์ละ 3 ชนิด
การใช้ประโยชน์ของพืช  แบ่งออกเป็น 8 ด้าน ได้แก่ 1) ด้านอาหาร 2) ด้านสมุนไพร
3) ด้านเชื้อเพลิง 4) ด้านเครื่องมือเครื่องใช้
5) ด้านก่อสร้าง
6) ด้านความเชื่อ
7) ด้านสีย้อม และ8) ด้านอื่นๆ
วัตถุประสงค์ของโครงการวิจัยนี้เพื่อพัฒนาการนำใบของไม้ผลชนิดต่างๆ มาเพาะเห็ดเยื่อไผ่ใต้ค้างบวบและค้างมะระ
และเพื่อศึกษาความสัมพันธ์ของ 2 ปัจจัย
ปัจจัยแรก คือ ชนิดของผักขึ้นค้าง มี 2 ชนิด คือ บวบ และมะระ
ปัจจัยที่ 2 คือ ใบของไม้ผลชนิดต่างๆ มี 3 ชนิด คือ  ใบทุเรียน ใบลำไย และใบเงาะ
โดยทำการทดลองที่คณะเทคโนโลยีการเกษตร มหาวิทยาลัย ราชภัฏรำไพพรรณี จังหวัดจันทบุรี
พบว่า การเพาะเห็ดเยื่อไผ่ใต้ค้างมะระด้วยใบทุเรียนให้ดอกเร็วที่สุด คือ 38.7 วัน หลังการใส่เชื้อลงแปลง
แต่ไม่แตกต่างทางสถิติที่ระดับความเชื่อมั่นที่ p > 0.05 กับการเพาะใต้ค้างบวบด้วยใบทุเรียนและใบเงาะซึ่งจะออกดอกเมื่อใส่เชื้อลงแปลงได้ 42 วัน และ 44.7 วัน ตามลำดับ
การเพาะเห็ดเยื่อไผ่ใต้ค้างมะระด้วยใบทุเรียนสามารถเก็บดอกได้ถึง 12 ครั้ง
และการเพาะเห็ดเยื่อไผ่ใต้ค้างบวบด้วยใบทุเรียนสามารถเก็บดอกได้ 9 ครั้ง ในระยะเวลาการเก็บผลผลิต 82 วัน
การเพาะเห็ดเยื่อไผ่ใต้ค้างมะระด้วยใบทุเรียนให้จำนวนดอกและผลผลิตทั้งหมดต่อพื้นที่ 1 ตารางเมตร มากที่สุด คือ 14 ดอก และ 348.3 กรัม ตามลำดับ
แต่ไม่แตกต่างทางสถิติที่ระดับความเชื่อมั่นที่ p > 0.05 กับสิ่งทดลองอื่นๆ อย่างมีนัยสำคัญ
การเพาะเห็ดเยื่อไผ่ใต้ค้างบวบด้วยใบเงาะให้น้ำหนักสดดอก น้ำหนักแห้งดอก
และมีความยาวร่างแหมากที่สุด คือ 48.2 กรัม 2.8 กรัม และ 23.3 เซนติเมตร ตามลำดับ
การศึกษานี้มีวัตถุประสงค์เพื่อศึกษาประสิทธิผลของเจลล้างมือที่มีส่วนผสมของสารสกัดบัวแดงในการยับยั้งเชื้อแบคทีเรีย
ทำการสกัดสารสกัดจากกลีบดอกและเกสรของบัวแดงด้วยตัวทำละลายอินทรีย์ ได้แก่ เฮกเซน เอธิลอะซิเตต เมทานอล และน้ำ
"ทดสอบความสามารถในการยับยั้งการเจริญของเชื้อแบคทีเรียก่อโรคในมนุษย์ 8 สายพันธุ์ ได้แก่ E. Faecalis  E. Coli ATCC 25922  K. Pneumonia P. aeruginosa ATCC 27853 S. typhimurium, S. aureus ATCC 29213  S. epidermidis ATCC 35984 และ V. cholerae โดยวิธี Agar well diffusion หรือวิธีเจาะหลุมบนวุ้น"
ทดสอบค่าความเข้มข้นต่ำสุดที่สามารถยับยั้งการเจริญของแบคทีเรีย (MIC) และค่าความเข้มข้นต่ำสุดที่สามารถทำลายเชื้อแบคทีเรีย (MBC) ของสารสกัดในแต่ละตัวทำละลาย พบว่า ในชั้นของสารสกัดเอธิลอะซิเตตจากกลีบดอก และสารสกัดเฮกเซนจากเกสรบัวแดงมีค่าในการยับยั้งเชื้อแบคทีเรียก่อโรคในกลุ่มระบบทางเดินอาหารมากที่สุด
อย่างไรก็ตามจากการศึกษาประสิทธิภาพในการยับยั้งเชื้อแบคทีเรียของเจลล้างมือที่ผสมสารสกัดเอธิลอะซิเตตจากกลีบดอกมีฤทธิ์ในการยับยั้งเชื้อแบคทีเรียทั้ง 4 สายพันธุ์ คือ E. coli  ATCC 25922 S. epidermidis ATCC 35984  V. cholerae และ S. aureus ATCC 29213 และส่วนผสมสารสกัด เฮกเซนจากเกสรแดง สามารถยับยั้งเชื้อแบคทีเรียได้ 3 สายพันธุ์ คือ E. Coli  ATCC 25922 S. epidermidis ATCC 35984 และ V. cholerae
แต่ไม่สามารถยับยั้ง S. aureus ATCC 29213 ได้
ผลที่ได้แสดงให้เห็นศักยภาพที่สำคัญในการยับยั้งเชื้อแบคทีเรียของสารสกัดบัวแดงและสามารถนำไปพัฒนาเพื่อใช้เป็นอีกทางเลือกหนึ่งในการป้องกันโรคติดเชื้อในระบบต่างๆ ของร่างกายได้
การศึกษานี้วัตถุประสงค์เพื่อศึกษาระดับความพึงพอใจและปัญหาการใช้กลุ่มผลิตภัณฑ์รักษาสิวเสี้ยนชนิดผลัดเซลล์ผิว
ประกอบด้วย ยาทากลุ่มกรดวิตามินเอ ยาทากลุ่มเบนซิลเปอร์ออกไซด์ และยาทากลุ่มละลายเคราติน
กลุ่มตัวอย่าง คือ ผู้ที่มีปัญหาสิวเสี้ยนทั้งชายหญิงอายุตั้งแต่ 18 ปีขึ้นไป
มารักษาด้วยกลุ่มผลิตภัณฑ์รักษาสิวเสี้ยนชนิดผลัดเซลล์ผิวโดยเข้ารับการรักษาที่เพอร์โซน่าคลินิก เป็นระยะเวลา 4 เดือน (เดือนมกราคม-เมษายน 2562) ทั้งหมด 42 คน
ใช้แบบสอบถามวิเคราะห์ข้อมูลโดยใช้สถิติเชิงพรรณนา ได้แก่ ความถี่ ค่าร้อยละ ค่าเฉลี่ย และค่าส่วนเบี่ยงเบนมาตรฐาน
ผลการศึกษา
พบว่า
"กลุ่มตัวอย่างส่วนใหญ่เพศหญิง อายุระหว่าง 30-39 ปี สถานภาพโสด การศึกษาระดับปริญญาตรี รายได้ 10,001-20,000 บาท และเป็นข้าราชการ/พนักงานของรัฐ ความพึงพอใจหลังใช้กลุ่มผลิตภัณฑ์เป็นเวลา 12 สัปดาห์"
เมื่อวิเคราะห์ข้อมูล พบว่า
กลุ่มตัวอย่างมีความพึงพอใจหลังใช้โดยรวมอยู่ในระดับพอใจมากโดยค่าเฉลี่ย ( ) = 3.52 จาก 5.00 เมื่อพิจารณารายด้าน
พบว่า ด้านผลิตภัณฑ์และด้านผลการรักษาความพึงพอใจอยู่ในระดับมาก
ส่วนด้านราคาและด้านผลข้างเคียงหลังใช้อยู่ในระดับปานกลาง
และข้อเสนอแนะจากกลุ่มตัวอย่างหลังใช้ คือ
ยาบางตัวทำให้รู้สึกแสบใบหน้า คัน แห้ง ลอกเป็นขุย สิวเห่อในช่วง 4 สัปดาห์แรก
จากนั้นอาการลดลงหลังใช้ครบ 12 สัปดาห์
กลุ่มตัวอย่างเสนอให้หาวิธีการลดผลข้างเคียงที่เกิดขึ้นในช่วงแรก ผลิตภัณฑ์บางตัวต้องทาวันละ 2 ครั้ง
ทำให้ไม่สะดวก ในการใช้ บรรจุภัณฑ์ควรมีหลายขนาดเพื่อพกพาได้สะดวก ฝาปิดมีขนาดเล็กทำให้หลุดหายบ่อย และราคาผลิตภัณฑ์บางตัวสูงกว่าผลิตภัณฑ์กลุ่มอื่น
โรคแท้งติดต่อในแพะเนื้อ (Brucellosis) ซึ่งมีสาเหตุหลักจาก Brucella melitensis เป็นโรคติดต่อระหว่างสัตว์และมนุษย์ที่พบได้ทั่วโลกและยังก่อให้เกิดความสูญเสียทางเศรษฐกิจเป็นปัญหาหลักทางด้านสาธารณสุขและยังมีผลกระทบทางด้านสุขภาพสัตว์
การศึกษามีจุดประสงค์เพื่อศึกษาความชุกและปัจจัยเสี่ยงที่มีผลต่อโรคแท้งติดต่อในแพะภายในจังหวัดขอนแก่น
โดยเก็บตัวอย่างเลือดจากแพะเนื้อในเขตจังหวัดขอนแก่น จำนวน 431 ตัว
ทำการวิเคราะห์การติดเชื้อ B. melitensis โดยวิธี  Rose Bengal Test (RBT) การทดสอบด้วยวิธี Complement-fixation Test  และการใช้แบบสอบถามเกษตรกรผู้เลี้ยงแพะเนื้อ จำนวน 69 ราย
ผลการทดลองพบผลบวก จากตัวอย่างเลือดแพะเนื้อ 12/431 (2.78%) ในเขตจังหวัดขอนแก่น
การแท้งลูกในแพะเนื้อเป็นปัจจัยเสี่ยงที่มีผลต่อโรคแท้งติดต่อในแพะภายในจังหวัดขอนแก่น
โดยอาจเกิดจากการผสมพันธุ์กับตัวที่เป็นโรคภายในฝูง
แพะตัวเมียเชื้อจะถูกปล่อยออกมากับน้ำนม
แพะแม่พันธุ์ที่แท้งจะปล่อยเชื้อไปจนถึงการตั้งท้องในครั้งต่อไป
ดังนั้นจึงควรมีการควบคุม ป้องกัน
และต้องมีการตรวจแม่พันธุ์ที่มีอาการแท้งลูกและคัดทิ้งเป็นระยะเพื่อลดการระบาดของโรคต่อไป
"งานวิจัยนี้มีวัตถุประสงค์เพื่อวิเคราะห์และเปรียบเทียบฤทธิ์การต้านอนุมูลอิสระของ  ข้าวกล้องที่มีสีและไม่มีสี ทั้งที่ผ่านกระบวนการงอกและกระบวนการหุงด้วยวิธี 2,2-diphenyl-1-picrylhydrazyl"
พบว่า ข้าวไรซ์เบอร์รี่ที่มีสีม่วงแดงมีฤทธิ์ในการต้านอนุมูลอิสระมากกว่าข้าวหอมดอกมะลิ 105 ที่มีสีขาว
โดยพบปริมาณสารต้านอนุมูลอิสระด้วยวิธีทีอีเอซีเท่ากับ 883.03 และ 690.14 ไมโครโมลต่อกรัม ตามลำดับ
และเมื่อนำข้าวทั้ง 2 สายพันธุ์มาผ่านกระบวนการหุง     ในสภาวะอุณหภูมิในหม้อหุงข้าวไฟฟ้าในครัวเรือน
พบว่า
ปริมาณสารต้านอนุมูลอิสระลดลงทั้ง 2 สายพันธุ์เท่ากับร้อยละ 3.57 และ 3.81 ของข้าวสายพันธุ์ไรซ์เบอร์รี่หุงและข้าวหอมดอกมะลิ 105 หุง ตามลำดับ
นอกจากนี้กระบวนการงอกหลังจากการแช่น้ำ 12 ชั่วโมง
และปล่อยให้งอก   2 วัน
พบว่า
ปริมาณสารต้านอนุมูลอิสระลดลงทั้ง 2 สายพันธุ์ แต่อย่างไรก็ตามข้าวไรซ์เบอร์รี่งอกหุงจะยังคงมีปริมาณสารต้านอนุมูลอิสระที่มากกว่าข้าวหอมดอกมะลิงอกหุงที่เท่ากับ 2.16 เท่า
แสดงให้เห็นว่าข้าวที่มีสีอาจจะมีปริมาณแอนโทไซยานินที่มีฤทธิ์เป็นสารต้านอนุมูลอิสระมากกว่าข้าวไม่มีสี และกระบวนการงอกที่ระยะเวลาดังกล่าวไม่มีผลในการเพิ่มสารต้านอนุมูลอิสระ
แต่ในขณะที่กระบวนการหุงทำให้สารต้านอนุมูลอิสระลดลงทั้ง 2 สายพันธุ์
การวิจัยนี้มีวัตถุประสงค์เพื่อพัฒนาผลิตภัณฑ์ขนมเทียนให้มีคุณค่าทางอาหารและสารต้านอนุมูลอิสระสูงขึ้น
โดยการทดแทนแป้งข้าวเหนียวด้วยแป้งข้าวเหนียวดำที่ระดับ ร้อยละ 5  15  25 35 และ 45
โดยนํ้าหนักแป้ง และพัฒนาไส้ขนมเทียนจากธัญพืชและพืชหัว ได้แก่ มันเทศสีม่วง เผือก และถั่วดำ
ทําการศึกษาคุณลักษณะทางกายภาพ เคมี และการประเมินทางประสาทสัมผัส พบว่า ปริมาณแป้งข้าวเหนียวดำที่เพิ่มขึ้นทําให้แป้งขนมเทียนมีค่า L* และ b* ลดลง
และมีค่า a* เพิ่มขึ้น (p≤0.05)
ด้านการประเมินทางประสาทสัมผัส (9-Point Hedonic Scale) พิจารณาด้านลักษณะปรากฏ สี กลิ่น รสชาติ เนื้อสัมผัส และความชอบโดยรวม พบว่า ขนมเทียนสูตรแป้งข้าวเหนียวดำ ร้อยละ 15 ได้รับคะแนนความชอบมากที่สุดในด้านเนื้อสัมผัสและความชอบโดยรวม (p≤0.05)
สำหรับการพัฒนาไส้ขนมเทียนจากมันเทศสีม่วง เผือก และถั่วดํา พบว่า ไส้ขนมเทียนสูตรมันเทศสีม่วงมีปริมาณแอนโทไซยานินและสารประกอบฟีนอลิกทั้งหมดสูงที่สุด สอดคล้องกับผลการประเมินทางประสาทสัมผัสที่พบว่า ไส้สูตรมันเทศสีม่วงและสูตรเผือกได้รับคะแนนความชอบมากที่สุด
ผลการวิเคราะห์องค์ประกอบทางเคมีของขนมเทียนสูตรแป้งข้าวเหนียวดำร้อยละ 15 สอดไส้มันเทศสีม่วง 100 กรัม
พบว่า มีโปรตีน ร้อยละ 4.32 ไขมัน ร้อยละ 6.58 เถ้า ร้อยละ 0.87 เส้นใย ร้อยละ 3.73 คาร์โบไฮเดรต ร้อยละ 77.77 และพลังงาน 387.59 กิโลแคลอรี่ และขนมเทียนสูตรดังกล่าวปริมาณ 100 กรัม (DW) มีปริมาณแอนโทไซยานิน สารประกอบฟีนอลิกทั้งหมด และฤทธิ์การต้านอนุมูลอิสระ DPPH เท่ากับ 11.06 มิลลิกรัม 70.97 มิลลิกรัม GAE และ 48.98 มิลลิกรัม TEAC ตามลำดับ
บทคัดย่อ					Content
การเพิ่มสมบัติการชอบน้ำได้ส่งผลถึงสมบัติการยึดเกาะระหว่างพื้นผิววัสดุสำหรับเซลล์แสงอาทิตย์เพิ่มขึ้นทำให้สามารถป้องกันความชื้นที่เข้าไปสู่เซลล์แสงอาทิตย์ได้
โดยในงานวิจัยครั้งนี้จะศึกษาความเหมาะสมของระบบพลาสมาแบบไอเคมีระเหย ที่ความดันต่ำ ความถี่สูงโดยใช้ก๊าซอาร์กอนและก๊าซไนโตรเจนผสมกันด้วยการเปลี่ยนแปลงพารามิเตอร์ 3 แบบ คือ เวลาในการทำพลาสมา กำลังในการทำพลาสมา และอัตราส่วนการผสมกันของก๊าซอาร์กอนกับก๊าซไนโตรเจน
สำหรับการตรวจสอบสมบัติดังกล่าวได้ใช้เครื่องวัดมุมสัมผัสน้ำสำหรับการวัดสมบัติความชอบน้ำของพื้นผิวซิลิกอนโดยพารามิเตอร์ที่เหมาะสม
สำหรับการทำพลาสมาบนพื้นผิวจะใช้กำลังของพลาสมา และเวลาที่ใช้สำหรับการทำพลาสมา 300 W และ 10 นาที ตามลำดับ
และให้ปริมาณการไหลของก๊าซอาร์กอนกับก๊าซไนโตรเจน 10.0 L/min กับ 0.4 L/min ตามลำดับ
ซึ่งทำให้มุมสัมผัสน้ำลดลงจาก 35.9 องศา เหลือ 12.8 องศา
เนื่องจากไนโตรเจนราดิคอลจะเข้าไปทำปฏิกิริยากับพื้นผิว
และได้ส่งผลให้พื้นผิวดังกล่าวถูกปรับปรุง และเพิ่มสมบัติการยึดเกาะ
งานวิจัยนี้ได้ทำการศึกษาสมบัติการตรวจวัดรังสียูวีของโครงสร้างนาโนซิงก์ออกไซด์เปรียบเทียบกับโครงสร้างนาโนซิงก์ออกไซด์ที่เติมอนุภาคนาโนทองคำ
ขั้นตอนแรกทำการออกซิเดชันทางความร้อนฟิล์มซิงก์ที่ 700 องศาเซลเซียส นาน 10 ชั่วโมง
จะได้โครงสร้างนาโนซิงก์ออกไซด์
ขั้นตอนต่อมาทำการเติมอนุภาคนาโนทองคำลงบนโครงสร้างนาโนซิงก์ออกไซด์วิธีการโฟโตรีดักชันของสารละลายกรดเตเตระคลอโรออริก
หลังจากนั้นนำสารที่สังเคราะห์ได้ไปประดิษฐ์เป็นเซ็นเซอร์ตรวจวัดรังสียูวีโดยมีพื้นที่ตรวจวัดรังสีขนาด 1 ตารางมิลลิเมตร
และทำขั้วอิเล็กโทรดทองคำที่ปลายสองด้านของฟิล์ม
ขั้นตอนสุดท้ายทำการทดสอบสมบัติการตรวจวัดรังสียูวี (365 nm)
โดยให้ความต่างศักย์แก่เซ็นเซอร์ตรวจวัดรังสียูวี เท่ากับ 10 โวลต์
ผลการทดสอบสมบัติการตรวจวัดรังสียูวีพบว่าการเติมอนุภาคนาโนทองคำลงบนโครงสร้างนาโนซิงก์ออกไซด์ร่วมกับการฉายแสงสีเขียวกระตุ้น (532 nm)
สามารถปรับปรุงสมบัติในการวัดซ้ำของเซ็นเซอร์ตรวจวัดรังสียูวี (repeatability)
นอกจากนี้ เซ็นเซอร์ที่ทำจากโครงสร้างนาโนซิงก์ออกไซด์ที่เติมอนุภาคนาโนทองคำร่วมกับการฉายแสงสีเขียวกระตุ้นยังมีเวลาคืนตัว (recovery time) เร็วกว่าเซ็นเซอร์ตรวจวัดรังสียูวีแบบอื่นๆ เนื่องจากอัตราการขนส่งประจุที่รวดเร็วกว่า
ดังนั้น
การปรับปรุงความสามารถในการวัดซ้ำและเวลาคืนตัวของเซ็นเซอร์ตรวจวัดรังสียูวีสามารถอธิบายในเทอมของการขนส่งอิเล็กตรอนในเซ็นเซอร์โดยพิจารณาผลเซอร์เฟซพลาสมอนเรโซแนนซ์ของทองคำ
วัตถุประสงค์การศึกษา เพื่อประเมินท่าทางและความรู้สึกเกี่ยวกับการบาดเจ็บจากท่าทางการทำงานของพนักงานแผนกการผลิตโรงงานผลิตยางสำเร็จรูปโดยมีกลุ่ม ประชากร คือ พนักงานแผนกผลิตที่ปฏิบัติงานชั่งเขม่า จำนวน 37 คน
การวิจัยครั้งนี้เป็นการศึกษาแบบภาคตัดขวาง (cross-section study)
เครื่องมือที่ใช้ ได้แก่ แบบสอบถาม Standard Nordic Questionnaire และแบบประเมินส่วนของร่างกายทั้งหมดอย่างรวดเร็ว (Rapid Entire Body Assessment: REBA)
สถิติที่ใช้ในการวิเคราะห์ ได้แก่ค่าความถี่ และค่าร้อยละ ระยะเวลาช่วงศึกษาเดือน มิถุนายน-สิงหาคม พ.ศ. 2561 ผลการศึกษาเกี่ยวกับอาการผิดปกติกล้ามเนื้อและโครงร่างส่วนต่างๆ ของร่างกาย พบว่าตำแหน่งที่เคยมีปัญหาด้านสุขภาพเกี่ยวกับอาการผิดปกติของระบบกล้ามเนื้อและโครงร่าง เมื่อ 7 วันที่ผ่านมา
ตำแหน่งที่ผิดปกติมากที่สุดพบในบริเวณหลังส่วนล่าง
รองลงมาคือ บริเวณหลังส่วนบน ตำแหน่งที่เคยมีปัญหาด้านสุขภาพเกี่ยวกับอาการผิดปกติของระบบกล้ามเนื้อและโครงร่าง เมื่อ 12 เดือนที่ผ่านมา
ตำแหน่งที่ผิดปกติมากที่สุดพบในบริเวณหลังส่วนล่าง
รองลงมาคือ บริเวณหลังส่วนบน ตำแหน่งที่เคยมีการรักษาอาการผิดปกติระบบกล้ามเนื้อและโครงร่างมากที่สุดพบในบริเวณหลังส่วนล่าง
ตำแหน่งที่มีกิจกรรมป้องกันอาการผิดปกติของระบบกล้ามเนื้อและโครงร่างพบมากในบริเวณไหล่
การประเมินส่วนของร่างกายทั้งหมดอย่างรวดเร็วมีระดับ 5 ระดับ
โดยพบว่าผลการศึกษาจัดอยู่ในระดับ 3 คือเป็นงานที่มีความเสี่ยงปานกลางที่ควรทำการปรับปรุงแก้ไข
งานวิจัยนี้มีวัตถุประสงค์เพื่อศึกษาผลของสารสกัดหยาบจากใบหงอนไก่ฝรั่ง (Celosia cristata) ที่ผ่านการสกัดด้วยตัวทำละลายที่แตกต่างกัน ได้แก่ น้ำกลั่น น้ำต้ม และเอทานอล ความเข้มข้นร้อยละ 30 60 และ 95 ต่อความสามารถในการยับยั้งเชื้อ Staphylococcus aureus และฤทธิ์ในการต้านอนุมูลอิสระ
จากผลการทดลองพบว่าสารสกัดหยาบจากใบหงอนไก่ฝรั่งที่สกัดด้วยเอทานอลความเข้มข้นร้อยละ 60 มีความสามารถในการต้านเชื้อ S. aureus ได้ดีที่สุด (p<0.05)
โดยมีขนาดเส้นผ่านศูนย์กลางส่วนใสเท่ากับ 9.23±0.64 มิลลิเมตร
"เมื่อทดสอบหาค่า ความเข้มข้นต่ำสุดของสารสกัดที่ยับยั้งการเจริญของเชื้อแบคทีเรีย (minimum inhibitory concentration, MIC) ด้วยวิธี broth dilution และค่าความเข้มข้นต่ำสุดที่สามารถฆ่าเชื้อแบคทีเรีย(minimum bactericidal concentration, MBC) ด้วยวิธี agar dilution"
โดยใช้เอทานอลความเข้มข้นร้อยละ 60 เป็นตัวทำละลายพบว่ามีค่าเท่ากับ 83 และ 166 มิลลิกรัมต่อมิลลิลิตร ตามลำดับ
นอกจากนี้ ยังพบว่าสารสกัดจากใบหงอนไก่ฝรั่งที่สกัดด้วยเอทานอลเข้มข้นร้อยละ 95 มีประสิทธิภาพในการต้านอนุมูลอิสระได้ดีที่สุดเมื่อเปรียบเทียบกับตัวทำละลายอื่นๆ (p<0.05) และการใช้สารสกัดจากใบหงอนไก่ฝรั่งที่สกัดด้วยเอทานอลร้อยละ 95
ความเข้มข้นของสารสกัดเท่ากับ 3 มิลลิกรัมต่อมิลลิลิตร
สามารถยับยั้งอนุมูลอิสระได้ร้อยละ 85.15
เมื่อวิเคราะห์ด้วยวิธี DPPH radical scavenging
และมีความสามารถในการรีดิวซ์เหล็กเฟอริคเท่ากับ 1.08 มิลลิโมลเฟอรัสซัลเฟต
เมื่อวิเคราะห์ด้วยวิธี ferric reducing antioxidant power (FRAP)
การวิจัยนี้มีวัตถุประสงค์เพื่อศึกษาความหลากชนิดของพืชหัวกินได้ในท้องถิ่นจังหวัดสุรินทร์
และเพื่อจำแนกชนิดของหัวตามลักษณะทางพฤกษศาสตร์
โดยวิธีการสุ่มตัวอย่างแบบ สโนว์บอล เก็บข้อมูลตลอดทั้งปีโดยการสังเกตแบบมีส่วนร่วม
พบว่าพืชหัวที่กินได้นั้นได้มาจากส่วนของพืช 2 ส่วน คือ ลำต้นใต้ดิน และรากสะสมอาหาร
โดยลำต้นใต้ดิน พบในพืช 4 วงศ์ 10 ชนิด
จำแนกลักษณะหัวได้ 4 แบบ คือ
1) Corm พบในวงศ์ ARACEAE 3 ชนิด
2) Bulb พบในวงศ์ ALLIACEAE 1 ชนิด
3) Tuber พบ 1 วงศ์ คือ MARANTACEAE 1 ชนิด
4) Rhizome พบ 1 วงศ์ คือ ZINGIBERACEAE มี 5 ชนิด
สำหรับพืชหัวที่เกิดจากรากสะสมอาหาร พบ 6 วงศ์ 12 ชนิด
คือ วงศ์ BRASSICACEAE มี 1 ชนิด
วงศ์ CANNACEAE มี 1 ชนิด
วงศ์ CONVOLVULACEAE มี 1 ชนิด
วงศ์ DIOSCOREACEAE มี 7 ชนิด
วงศ์ EUPHORBIACEAE มี 1 ชนิด และวงศ์ ZINGIBERACEAE มี 1 ชนิด
การวิจัยนี้มีจุดประสงค์เพื่อศึกษาผลของการใช้เนื้อชนิดต่างๆ (เนื้อสุกร เนื้อไก่ และเนื้อปลาน้ำจืดบางชนิด) ต่อคุณภาพของผลิตภัณฑ์ไส้อั่วสมุนไพร
โดยแบ่งการทดลองเป็น 6 กลุ่ม ตามวัตถุดิบ ได้แก่ กลุ่มที่ใช้เนื้อสะโพกสุกรผสมไขมันสุกร (กลุ่มควบคุม) เนื้อสะโพกสุกร เนื้อหน้าอกไก่กระทง เนื้อปลานิล เนื้อปลาสวาย และเนื้อปลาดุกบิ๊กอุย ตามลำดับ
วางแผนการทดลองแบบ Completely Randomized Design (CRD) ในแต่ละกลุ่มการทดลองทำ
การทดลอง 4 ซ้ำ
"ผลิตภัณฑ์ไส้อั่วของแต่ละกลุ่มนำมาวิเคราะห์องค์ประกอบทางเคมี ค่าวอเตอร์แอคติวิตี้ (water activity, aw) ร้อยละของการสูญเสียน้ำหนักหลังการปรุงสุก (% cooking loss)"
"และวัดสีภายในของผลิตภัณฑ์ ค่าความสว่าง (L*), ค่าสีแดง (a*), ค่าสีเหลือง (b*)"
ส่วนการทดสอบทางประสาทสัมผัส
วางแผนการทดลองแบบ Randomized Completely Block Design (RCBD)
และศึกษาต้นทุนในการผลิต
จากการทดลองพบว่าไส้อั่วสมุนไพรที่ใช้เนื้อปลาสวายมีค่าร้อยละของความชื้นสูงที่สุด และไส้อั่วที่ใช้เนื้อสะโพกสุกรผสมไขมันสุกรมีความชื้นต่ำที่สุด (P<0.05)
ไส้อั่วที่ใช้เนื้อหน้าอกไก่มีค่าร้อยละโปรตีนสูงที่สุดมีค่าเท่ากับร้อยละ 24.79 และไส้อั่วที่ใช้เนื้อปลาสวายมีค่าร้อยละของโปรตีนต่ำที่สุดมีค่าเท่ากับร้อยละ 17.71 (P<0.05)
ส่วนไส้อั่วที่ใช้เนื้อสะโพกสุกรผสมไขมันสุกร มีค่าร้อยละของไขมันและพลังงานสูงที่สุด
ไส้อั่วที่ใช้เนื้อปลานิลมีค่าร้อยละของไขมันและพลังงานต่ำที่สุด (P<0.05) ค่าร้อยละของเถ้าของไส้อั่วทุกกลุ่มการทดลองมีค่าแตกต่างกันอย่างไม่มีนัยสำคัญทางสถิติ (P>0.05) ค่า aw ของไส้อั่วทุกกลุ่มการทดลองมีค่าอยู่ระหว่าง 0.889-0.911 ค่าร้อยละการสูญเสียน้ำหนักหลังการปรุงสุกของไส้อั่วที่ใช้เนื้อหน้าอกไก่มีค่าสูงสุด และไส้อั่วที่ใช้เนื้อปลาดุกมีค่าต่ำสุด ไส้อั่วที่ใช้เนื้อปลาดุกมีค่า L* และค่า b* ต่ำที่สุด (P<0.05)
ไส้อั่วที่ใช้เนื้อหน้าอกไก่มีค่า L* และค่า b* สูงที่สุดแต่มีค่า a* ต่ำที่สุด (P<0.05)
ไส้อั่วที่ใช้เนื้อปลาสวายมีค่า a* สูงที่สุด (P<0.05)
จากการทดสอบการยอมรับทางประสาทสัมผัส
ผู้บริโภคให้คะแนนความชอบในด้านคุณลักษณะต่างๆ
ทุกกลุ่มการทดลองอยู่ในระดับเฉยๆ ถึงชอบปานกลาง ซึ่งมีคะแนนอยู่ระหว่าง 5.08-6.82 (P<0.05)
เมื่อคำนวณต้นทุนของไส้อั่วสมุนไพรที่ยังไม่ผ่านกระบวนการปรุงสุกต่อน้ำหนัก 1 กิโลกรัมของวัตถุดิบเนื้อที่ใช้ พบว่าไส้อั่วสมุนไพรที่ใช้เนื้อปลานิลมีต้นทุนในการผลิตสูงที่สุด
ส่วนไส้อั่วที่ใช้เนื้อหน้าอกไก่ติดหนังมีต้นทุนในการผลิตต่ำที่สุด
เมื่อพิจารณาถึงคุณค่าทางโภชนาการ และการยอมรับของผู้บริโภค
ผู้ผลิตสามารถใช้เนื้อสะโพกสุกร เนื้อหน้าอกไก่กระทง เนื้อปลานิล เนื้อปลาสวาย หรือเนื้อปลาดุกเป็นวัตถุดิบผลิตไส้อั่วที่มีไขมันต่ำสำหรับคนรักสุขภาพ
การวิจัยนี้มีวัตถุประสงค์เพื่อศึกษาระบบการดูแลมะม่วงน้ำดอกไม้แบบเกษตรกรทั่วไปและแบบการปฏิบัติทางการเกษตรที่ดี (GAP)
เพื่อเปรียบเทียบผลตอบแทนด้านผลผลิตที่เพิ่มขึ้นทั้งปริมาณ คุณภาพและค่าใช้จ่ายระหว่างการดูแลที่ใช้แบบการปฏิบัติทางการเกษตรที่ดี (GAP) กับการดูแลแบบเกษตรทั่วไป
และเพื่อเผยแพร่ผลการวิจัยโดยการอบรมเชิงปฏิบัติการให้แก่เกษตรกรในตำบลสาวชะโงก
การวิจัยนี้ใช้สวนที่มีมะม่วงน้ำดอกไม้จำนวน 3 สวน
แต่ละสวนใช้มะม่วงน้ำดอกไม้ 12 ต้น ที่ใช้การดูแลแบบ GAP และแบบการดูแลของเกษตรกรทั่วไป
"การวัดผลผลิตแปลงทดลองได้ผลมะม่วงจำนวน 1,062 ผล น้ำหนัก 346.60 กิโลกรัม เฉลี่ย 323.70 กรัมต่อผล"
แปลงควบคุมได้จำนวน 685 ผล
คิดเป็นน้ำหนัก 201.24 กิโลกรัม เฉลี่ย 293.80  กรัมต่อผล จำนวนต่างกัน 377
ผล ได้น้ำหนักต่างกัน 145.36 กิโลกรัม
"เงินที่ขายได้จากแปลงทดลอง 17,290 บาท"
"แปลงควบคุมขายได้ 7,043.40 บาท"
"แต่รายจ่ายของแปลงทดลองมากกว่า 4,362.00 บาท  พบว่า มีรายได้สุทธิแปลงทดลองมากกว่า 5,884.60 บาท"
ดังนั้น
ถ้าเกษตรกรมีมะม่วงน้ำดอกไม้ 5 ไร่
"จะมีรายได้สุทธิมากกว่า 78,461.33 บาท"
เพราะถ้าคิดในด้านเศรษฐศาสตร์
มูลค่าที่จะเพิ่มได้จากการลดต้นทุนในปีต่อไปคือ สามารถลดการใส่ปุ๋ยเคมีลงได้ และมูลค่าถุงคาร์บอนที่สามารถนำกลับมาใช้ได้อีก (80%)
จากการอบรมเชิงปฏิบัติการเพื่อเผยแพร่ความรู้ด้านการดูแลมะม่วงน้ำดอกไม้และนำผลการวิจัยนี้สู่เกษตรกรชุมชนสาวชะโงก จำนวน 29 คน
พบว่า
ผลประเมินมีความคิดเห็นเฉลี่ยอยู่ในระดับดี (4.05±0.60)
และผู้เข้าอบรมสามารถนำความรู้ที่ได้ไปประยุกต์ใช้ได้มีระดับมากที่สุด (4.56±0.51)
สรุปได้ว่า การดูแลมะม่วงน้ำดอกไม้ด้วยระบบ GAP ให้ผลผลิตและคุณภาพสูงกว่า
เพราะเป็นผลจากการดูแลอย่างมีขั้นตอน ใช้ปุ๋ยอย่างมีประสิทธิภาพ ควบคุมกำจัดศัตรูพืชได้ดี
มีการห่อผลที่ป้องกันโรคและแมลง
ซึ่งต่างจากการดูแลแบบเกษตรทั่วไปที่ดูแลเพียงบางขั้นตอน
ใส่ปุ๋ยเคมีหรือปุ๋ยคอกเพียงบางปี
ป้องกันโรคและแมลงเพียงบางช่วงเท่านั้น ห่อผลมะม่วงเพียงบางส่วน
โดยเหตุผลที่ไม่ต้องการลงทุนมาก
และจะได้ผลคุ้มกับการลงทุนหรือไม่
ดังนั้นการวิจัยครั้งนี้แสดงให้เห็นว่า
ถ้าเกษตรกรดูแลมะม่วงน้ำดอกไม้ด้วยระบบ GAP
จะสามารถเพิ่มผลผลิตทั้งปริมาณและคุณภาพและมีรายได้เพิ่ม
งานวิจัยนี้มีวัตถุประสงค์เพื่อศึกษาความสัมพันธ์ระหว่างปัจจัยทางอุตุนิยมวิทยากับความเข้มข้นของฝุ่นละอองที่มีขนาดไม่เกิน 10 ไมครอน (PM ในพื้นที่ตำบลหน้าพระลาน อำเภอเฉลิมพระเกียรติ จังหวัดสระบุรี)
รวมทั้งสร้างแบบจำลองสำหรับพยากรณ์ความเข้มข้นของ PM10
โดยนำข้อมูลปัจจัยทางอุตุนิยมวิทยาและ PM ตั้งแต่ ปี พ.ศ. 2549 ถึง พ.ศ. 2558 มาวิเคราะห์ด้วยวิธีการทางสถิติ
ผลการศึกษาพบว่า ความกดอากาศ ความชื้นสัมพัทธ์ ปริมาณน้ำฝน อุณหภูมิอากาศ และความเร็วลม มีความสัมพันธ์กับ PM อย่างมีนัยสำคัญทางสถิติ
โดยมีค่าสัมประสิทธิ์สหสัมพันธ์ เท่ากับ 0.838 0.581 0.488 0.440 และ 0.402 ตามลำดับ
จากการวิเคราะห์ด้วยวิธีถดถอยเชิงพหุคูณพบว่า ความกดอากาศ ความเร็วลม และปริมาณน้ำฝน สามารถอธิบายความผันแปรของ PM ได้ประมาณร้อยละ 74.90 ที่ระดับนัยสำคัญทางสถิติ 0.05
นอกจากนี้ ผลการศึกษาแยกตามช่วงฤดูกาลสรุปได้ว่า ความเข้มข้นของ PM เพิ่มขึ้นเมื่อความกดอากาศสูง ขณะที่ความเร็วลม อุณหภูมิอากาศ ความชื้นสัมพัทธ์ และปริมาณน้ำฝนต่ำ
โดยเฉพาะอย่างยิ่งในช่วงฤดูแล้งที่มีสภาพอากาศเย็นและแห้ง มีผลให้ความเข้มข้นของ PM มีค่าสูงที่สุดเป็นประจำในทุกๆ ปี
พัฒนาการวิเคราะห์ที่ง่าย รวดเร็ว และเหมาะสม ในการหาปริมาณกรดโรสมารินิกในใบงาขี้ม้อน (Perilla frutescens (L.) Britton)
โดยใช้วิธีทินเลเยอร์โครมาโทกราฟี-เด็นซิโทเมทรีและวิธีทินเลเยอร์โครมาโทกราฟีโดยวิเคราะห์ภาพถ่าย
กรดโรสมารินิกจัดเป็นตัวบ่งชี้ทางเคมีในสารสกัดใบงาขี้ม้อน ซึ่งใช้เสริมสร้างคุณภาพวัตถุดิบสมุนไพรของใบงาขี้ม้อนได้
เก็บใบงาขี้ม้อนจากแหล่งต่างๆ 15 แหล่งในประเทศไทย
ทำการแยกวิเคราะห์สารด้วยแผ่นทีแอลซีเคลือบซิลิกาเจล 60 จีเอฟ 254
โดยปรับใช้สองวัฏภาคเคลื่อนที่ในการศึกษานี้ คือ โทลูอีน-คลอโรฟอร์ม-อะซีโทน-กรดฟอร์มิก (5:4:1:0.2) เป็นวัฏภาคเคลื่อนที่ลำดับที่หนึ่ง และโทลูอีน-เอทธิล อะซีเตท-กรดฟอร์มิก (5:4:1) เป็นวัฏภาคเคลื่อนที่ลำดับที่สอง วิธีทินเลเยอร์โครมาโทกราฟี-เด็นซิโทเมทรีและวิธีทินเลเยอร์โครมาโทกราฟีโดยวิเคราะห์ภาพถ่ายที่พัฒนาขึ้นสำหรับวิเคราะห์ปริมาณกรดโรสมารินิกในใบงาขี้ม้อนให้ค่าความจำเพาะ ความเที่ยง ความแม่นจากการทำซ้ำในวันเดียวกันและระหว่างวัน ขีดจำกัดของการตรวจพบ ขีดจำกัดของการหาปริมาณ และค่าความคงทนที่ถูกต้อง
การวิเคราะห์กรดโรสมารินิกด้วยเทคนิคทินเลเยอร์โครมาโทกราฟีทั้งสองวิธี
พบว่ามีปริมาณเท่ากับ 2.504 ± 1.631 และ 2.485 ± 1.606 กรัมต่อ 100 กรัม โดยน้ำหนักแห้งตามลำดับ
วิธีทินเลเยอร์โครมาโทกราฟีโดยวิเคราะห์ภาพถ่ายอาจเป็นทางเลือกหนึ่งในการหาปริมาณของกรดโรสมารินิกในใบ Perilla frutescens
งานวิจัยนี้นำเสนอการเพิ่มอัตราขยายชุดกำเนิดสัญญาณความถี่ไมโครเวฟสำหรับตู้อบแห้งสับปะรดด้วยสายอากาศปากแตรรูปพีระมิด
ในการออกแบบสายอากาศปากแตรรูปพีระมิดเพื่อเพิ่มอัตราการขยายสัญญาณความถี่ไมโครเวฟจากหลอดแม็กนีตรอนส่งผ่านท่อนำคลื่นตู้ไมโครเวฟขนาดเล็กจะทำการส่งคลื่นความถี่สูงหรือความถี่ไมโครเวฟผ่านท่อนำคลื่นแล้วส่งผ่านเข้าไปยังตู้อบหรือคาวิตี้
ในการออกแบบตู้อบแห้งด้วยความถี่ไมโครเวฟขนาดใหญ่การเพิ่มอัตราขยายสัญญาณความถี่ไมโครเวฟให้เพิ่มสูงขึ้นจึงมีความจำเป็นเพื่อรองรับการทำงาน
การออกแบบสายอากาศปากแตรรูปพีระมิดที่ต่อร่วมกับท่อนำคลื่น WR340
จากการออกแบบสายอากาศที่นำเสนอสามารถทำงานที่ความถี่ 2.45 GHz ซึ่งเป็นความถี่ที่ได้รับอนุญาตให้ใช้งานสำหรับการให้ความร้อน
จากผลการจำลองการทำงานด้วยโปรแกรมสำเร็จรูปในการวิเคราะห์ทางด้านไมโครเวฟ พบว่าสายอากาศที่นำเสนอมีอัตราขยายเท่ากับ 13.7 dB
โดยเพิ่มขึ้น10.03 dB
เมื่อเทียบกับการส่งผ่านคลื่นไมโครเวฟด้วยท่อนำคลื่นเพียงอย่างเดียว
บทความวิจัยนี้นำเสนอการพัฒนาและออกแบบเครื่องพิมพ์ขึ้นรูปข้าวแต๋นสำหรับกลุ่มผู้ผลิตข้าวแต๋นในเขตเทศบาลตำบลจันจว้า อำเภอแม่จัน จังหวัดเชียงราย
คณะผู้วิจัยได้ออกแบบเครื่องพิมพ์ขึ้นรูปข้าวแต๋นให้มีการทำงานแบบอัตโนมัติควบคุมการทำงานโดยระบบสมองกลอัตโนมัติ
และใช้มอเตอร์ชนิดสเต๊ปปิ้งในการควบคุมแขนปาดข้าว
ในการทำงานของเครื่องเริ่มจากผู้ผลิตข้าวแต๋นทำการเทข้าวที่ทำการผสมส่วนผสมเรียบร้อยแล้วลงบนเครื่องจากนั้นเครื่องจะทำการปาดข้าวลงบนแบบพิมพ์ไปกลับอัตโนมัติโดยการปาดไป – กลับ จำนวน 4 รอบโดยแต่ละรอบนั้นจะมีความเร็วในการปาดที่ไม่เท่ากันซึ่งความเร็วดังกล่าวนั้นเกิดจากการทดลองจนได้ค่าที่เหมาะสม
และเมื่อทำการปาดข้าวลงบนแบบพิมพ์เรียบร้อยเครื่องจะทำการเลื่อนถาดรองข้าวแต๋นที่พิมพ์ขึ้นรูปเรียบร้อยแล้วลงมาอัตโนมัติ
หลังจากนั้นผู้ผลิตก็จะทำการดึงถาดพิมพ์เพื่อนำข้าวที่ได้ไปตากแดด
ในการพิมพ์ขึ้นรูปข้าวแต๋นต่อรอบใช้เวลาโดยเฉลี่ย 1.40 นาที
โดยแม่พิมพ์ขึ้นรูปข้าวแต๋นที่ผู้วิจัยได้ออกแบบนั้นจะสามารถขึ้นรูปได้จำนวน 42 ชิ้นต่อรอบ
ซึ่งสามารถลดเวลาในการพิมพ์แบบข้าวแต๋นด้วยวิธีเดิมเป็นอย่างมาก
อีกทั้งสามารถทำการผลิตได้ครั้งละมากๆ
และยังลดการใช้แรงงานทำให้ประหยัดค่าจ้างในการจ้างแรงงาน
บทความนี้ได้นำเสนอการออกแบบและพัฒนาชุดทดลองการสั่นพ้องของคลื่นเสียงในท่อโดยใช้ Arduino
โดยมีจุดประสงค์เพื่อออกแบบและพัฒนาชุดการทดลองการสั่นพ้องของคลื่นเสียงได้อย่างถูกต้องตรงตามทฤษฎีสำหรับการเรียนการสอนในเรื่อง การสั่นพ้องของคลื่นเสียง
โดยชุดการทดลองดังกล่าวนี้ใช้ท่อพอลิไวนิลคลอไรด์ยาว 1.2 เมตร เป็นท่อปลายปิด
สามารถปรับความยาวท่อได้โดยการเลื่อนระยะลูกสูบที่อยู่ภายในท่อ
และใช้สมาร์ทโฟนที่ติดตั้งแอปพลิเคชั่น Function Generator เชื่อมต่อผ่านลำโพงบลูทูธ เป็นแหล่งกำเนิดเสียง
"โดยปล่อยความถี่เสียงตั้งแต่ 400, 500 และ 700  เฮิรตซ์"
และใช้ Arduino เป็นเครื่องวัดค่าระยะ (x)
เพื่อใช้คำนวณหาอัตราเร็วของเสียง
จากผลการทดลองพบว่าค่าอัตราเร็วเสียงที่ได้มีค่าใกล้เคียงกับทฤษฎี
โดยมีค่าความคลาดเคลื่อน 14.94 เปอร์เซนต์
บทความวิจัยนี้ศึกษาเกี่ยวกับการออกแบบและพัฒนาชุดการทดลองการเคลื่อนที่แบบฮาร์มอนิกอย่างง่ายของมวลติดสปริงด้วย Arduino
มีวัตถุประสงค์เพื่อ
1) ศึกษาค่าคงที่ของสปริงติดมวล และความสัมพันธ์ระหว่างมวลและค่าคงที่ของสปริงติดมวล และคาบการเคลื่อนที่ของสปริง
2) พัฒนาสื่อการสอนทางฟิสิกส์เรื่อง การเคลื่อนที่แบบฮาร์มอ-  นิกอย่างง่ายของมวลติดสปริง
โดยใช้ Arduino
ผลการทดลองทำโดยการแขวนมวลติดสปริง 100 200 250 และ 300 กรัม ตามลำดับ
หาค่าคงที่ของสปริง
โดยใช้ Arduino
พบว่าคาบที่ได้จากการวัดโดยใช้ Arduino มีค่าเท่ากับ 4.29  2.14 1.50 และ 1.25 วินาที ตามลำดับ และค่าคงที่ของสปริงมีค่า 0.4534 นิวตัน/เมตร
และการหาค่าคงที่ของสปริงจากกฎของฮุคโดยการแขวนมวลติดสปริง 100 150 200 250 และ 300 กรัม พบว่าระยะยืดที่ได้จากการทดลอง มีค่าเท่ากับ 1.56 4.00 6.26 8.53 และ 10.83 เซนติเมตร ตามลำดับ ค่าคงที่ของสปริงมีค่าเท่ากับ 0.4634 นิวตัน/เมตร
จากการทดลองหาค่าคงที่ของสปริง
โดยใช้ Arduino
และ
การหาค่าคงที่ของสปริงจากกฎของฮุค พบว่ามีค่าคลาดเคลื่อนไม่เกิน 2 เปอร์เซนต์
การวิจัยครั้งนี้มีวัตถุประสงค์เพื่อผลิตหน้ากากอนามัยที่มีฤทธิ์ยับยั้งเชื้อแบคทีเรียในระบบทางเดินหายใจด้วยการเติมสารสกัดเมนทอลจากใบสะระแหน่ และแทนนินจากใบมันสำปะหลัง
พบว่า สภาวะที่เหมาะสมในการสกัดสารเมนทอล คือ ใช้ใบสะระแหน่ 45 กรัม
สกัดด้วยไอน้ำ 30 นาที
และสภาวะของการสกัดสารแทนนิน คือ ใช้ใบมันสำปะหลัง 1 กรัม ต่อเอทานอลเข้มข้นร้อยละ 95 ปริมาตร 20 มิลลิลิตร
สกัดเป็นเวลา 4 ชั่วโมง ที่อุณหภูมิห้อง
วิเคราะห์สารสกัดเมนทอลและสารสกัดแทนนินด้วยเครื่อง GC-MS และ HPLC ตามลำดับ
พบว่า
สารที่สกัดได้มีองค์ประกอบเป็นสารเมนทอลและสารแทนนินตามมาตรฐาน
ผลการทดสอบสมบัติการยับยั้งเชื้อแบคทีเรีย Klebsiella pneumoniae และ Pseudomonas aeruginosa ซึ่งเป็นเชื้อแบคทีเรียก่อโรคในระบบทางเดินหายใจ
พบว่า ปริมาณสารสกัดเมนทอลที่ 15 มิลลิกรัมต่อมิลลิลิตร และปริมาณสารสกัดแทนนินที่ 5 มิลลิกรัมต่อมิลลิลิตร จะยับยั้งเชื้อแบคทีเรียได้ทั้ง 2 ชนิด ที่เวลา 24 ชั่วโมง
เมื่อทดสอบการเกิดเชื้อราบนหน้ากากที่สภาวะอุณหภูมิห้อง อุณหภูมิร้อน อุณหภูมิเย็นและในสภาวะที่อับชื้น พบว่า หน้ากากอนามัยที่มีสารสกัดไม่เกิดเชื้อราบนหน้ากากในเวลา 24 ชั่วโมง
จากการศึกษาผลความพึงพอใจของผู้ใช้ 20 คน
พบว่า
ผู้ใช้มีความพึงพอใจต่อหน้ากากอนามัยจากสารสกัดจากพืชธรรมชาติ ไม่แตกต่างจากหน้ากากอนามัยตามท้องตลาด อย่างมีนัยสำคัญ (p=0.05)
การกระทำความผิดของเด็กและเยาวชน เป็นประเด็นปัญหาที่หลายประเทศต่างให้ความสำคัญเป็นอันดับต้น ๆ
เนื่องจากเด็กและเยาวชนจะเป็นกำลังที่สำคัญของชาติในอนาคตและการกระทำความผิดซ้ำของเด็กและเยาวชนมีแนวโน้มเพิ่มขึ้นอย่างต่อเนื่อง
ซึ่งการวิจัยนี้ได้ทำการศึกษารูปแบบของการกระทำความผิดของเด็กและเยาวชน
เพื่อคาดการณ์การกระทำความผิดซ้ำของเด็กและเยาวชน โดยการประยุกต์ใช้อัลกอริธึมปัญญาประดิษฐ์ (AI : Artificial Intelligence)
ผลการวิจัยพบว่าการพยากรณ์ที่ใช้ปัจจัยที่เป็นสาเหตุของการกระทำความผิดของเด็กและเยาวชนและถูกคัดเลือกโดยอัลกอริธึม XGBoost ประกอบด้วย 6 คุณลักษณะ
1) การดำรงชีพด้วยการประกอบมิฉาชีพ
2) พฤติกรรมงัดแงะเข้าบ้าน อาคาร หรือรถของคนอื่น
3) การรับฝาก รับจ้างซื้อและหรือจำหน่ายยาเสพติด
4) ประวัติการเคยถูกดำเนินคดี
5) ประวัติการฝึกอบรม/จำคุก/คุมประพฤติ/เข้ารับการฟื้นฟูสมรรถภาพผู้ติดยาเสพติด
6) อายุขณะกระทำผิด
ซึ่งผลการประเมินประสิทธิภาพของอัลกอริทึมมีดังนี้ ค่าความถูกต้อง คิดเป็นร้อยละ 97.80
ค่าความแม่นยำ คิดเป็นร้อยละ 97.80 และค่าความระลึก คิดเป็นร้อยละ 100
บทความนี้แนะนำแนวคิดของแคลคูลัสควอนตัมซึ่งเป็นแคลคูลัสที่แตกต่างไปจากแคลคูลัสที่เคยรู้จัก
โดยได้แนะนำและแสดงความสัมพันธ์ระหว่างอนุพันธ์กับตัวดำเนินการเชิงผลต่าง h  ตัวดำเนินการเชิงผลต่าง q  และตัวดำเนินการเชิงผลต่างฮาห์น
การศึกษานี้มีวัตถุประสงค์เพื่อออกแบบขั้นตอนวิธีการนำข้อมูลสังคมออนไลน์ (เฟซบุ๊ก) มาใช้ให้เกิดประโยชน์ในการบริการข้อมูลคลินิก
โดยนำข้อมูลที่ได้มาใช้เพื่อออกแบบและพัฒนาไลน์แชทบอท กับเว็บแอปพลิเคชันเพื่อสนับสนุนการสืบค้นข้อมูลคลินิกและนำเสนอข้อมูลคลินิกที่เป็นปัจจุบัน
โดยจะใช้ข้อมูลคลินิกในจังหวัดพิษณุโลกเป็นกรณีศึกษา
โดยข้อมูลคลินิกจะมาจาก 2 แหล่งคือ ข้อมูลคลินิกที่จดทะเบียนกับสำนักงานสาธารณสุขและข้อมูลจากเฟซบุ๊กเพจ
โดยการพัฒนาจะแบ่งเป็น 4 ส่วนหลัก คือ 1) การจำแนกประเภทคลินิกซึ่งจะจำแนกคลินิกตามประเภทการรักษา
2) ส่วนของการใช้งานบนโทรศัพท์มือถือผ่านแอปพลิเคชันไลน์ซึ่งทำงานในรูปแบบของแชทบอทถามตอบ
โดยแสดงรายชื่อคลินิกตามประเภทให้กับผู้ใช้งานพร้อมช่องทางติดต่อไปยังเฟซบุ๊กเพจของคลินิกโดยตรง
3) ส่วนเว็บแอปพลิเคชันที่ทำงานบนแพลตฟอร์มของไลน์โดยจะมีการทำงานฟังกชัน ดังนี้ ฟังก์ชันค้นหาคลินิกแต่ละประเภทฟังก์ชันติดต่อไปยังเฟซบุ๊กเพจ
4) ส่วนของเว็บเซอร์วิสซึ่งใช้เป็นระบบหลังบ้านสำหรับจัดการข้อมูลคลินิก
และยังให้บริการข้อมูลของคลินิกทั้งหมดในจังหวัดพิษณุโลกที่ผ่านการจำแนกประเภทแล้ว
เพื่อสำหรับนักพัฒนาที่ต้องการนำข้อมูลไปต่อยอด
การวิจัยครั้งนี้มีวัตถุประสงค์เพื่อ 1) เพื่อพัฒนาระบบออนไลน์แนะนำเส้นทางแหล่งท่องเที่ยวชุมชนในจังหวัดอ่างทอง
และ
2)
เพื่อประเมินคุณภาพของระบบแนะนำเส้นทางแหล่งท่องเที่ยวชุมชนในจังหวัดอ่างทอง
โดยทำการศึกษาแหล่งท่องเที่ยวชุมชนในจังหวัดอ่างทอง
ระบบนี้ได้รับการออกแบบ และพัฒนาขึ้นมาเพื่อแนะนำเส้นทางสถานที่ท่องเที่ยวให้แก่นักท่องเที่ยว
ซึ่งผู้ใช้จะได้รับประโยชน์ในด้านการวางแผนการท่องเที่ยวให้สะดวกมากขึ้น
เพื่อนำไปประกอบการตัดสินใจเดินทางท่องเที่ยวได้
ผลการศึกษาเบื้องต้นพบว่า ระบบแนะนำเส้นทางแหล่งท่องเที่ยว สามารถแนะนำข้อมูลสถานที่ระหว่างเส้นทางโดยเรียงลำดับจากที่ใกล้ตำแหน่งผู้ใช้ จากน้อยไปหามาก
ซึ่งช่วยให้ผู้ใช้สามารถพิจารณาและตัดสินใจเลือกสถานที่ท่องเที่ยวที่ต้องการจากข้อมูลแนะนำได้
และผู้วิจัยได้ทำการประเมินคุณภาพระบบที่พัฒนาขึ้น โดยผู้เชี่ยวชาญด้านระบบคอมพิวเตอร์
ผลการประเมินคุณภาพระบบโดยภาพรวมอยู่ในระดับมาก ( x= 3.54 S.D. = 0.55)
การพัฒนาสื่อการเรียนรู้เรื่องวัฒนธรรมไทยด้วยเทคโนโลยีความเป็นจริงเสริม มีวัตถุประสงค์เพื่อพัฒนาสื่อการเรียนรู้เกี่ยวกับวัฒนธรรมและประเพณีไทยในรูปแบบเทคโนโลยีความเป็นจริงเสริม สำหรับเด็กระดับชั้นประถมศึกษาตอนปลาย
และเพื่อรวบรวมและเผยแพร่วัฒนธรรมไทยโดยใช้เทคโนโลยีความเป็นจริงเสริม
แอปพลิเคชันสามารถแสดงข้อมูลของวัฒนธรรมและประเพณีไทยทั้ง 4 ภาค ผ่านหนังสือภาพวัฒนธรรมไทย ในรูปแบบภาพการ์ตูน 3 มิติด้วยเทคโนโลยีความเป็นจริงเสริม
มีเสียงบรรยายที่มีความน่าสนใจมากขึ้น
ผลการทดสอบใช้งานแอปพลิเคชันที่มีโดยกลุ่มตัวอย่างที่มีอายุตั้งแต่ 6 ปีขึ้นไป จำนวน 30 คน พบว่า ระดับความพึงพอใจด้านฟังก์ชันการทำงานของแอปพลิเคชันอยู่ในระดับมากที่สุด (ค่าเฉลี่ย 4.30 ส่วนเบี่ยงเบนมาตรฐาน 0.739)
และระดับความพึงพอใจด้านการออกแบบแอปพลิเคชันอยู่ในระดับมากที่สุด (ค่าเฉลี่ย 4.24 ส่วนเบี่ยงเบนมาตรฐาน 0.708)
บทความนี้นำเสนอเทคนิคการรู้จำเสียงร่วมกับการควบคุมอุปกรณ์คอมพิวเตอร์บอร์ดเดียว
อุปกรณ์จะรับคำสั่งเสียงที่เป็นคำพูด ผ่านโปรแกรมประยุกต์ส่วนต่อประสานระบบรู้จำเสียงของกูเกิล
ในการแปลงเสียงเป็นข้อความ
ข้อความจะถูกนำไปตรวจสอบกับคลังคำศัพท์ขอความช่วยเหลือ
หากตรงกับคำในคลังคำศัพท์
ระบบจะทำการถ่ายภาพจัดเก็บบนฐานข้อมูลไฟร์เบส
และส่งแจ้งเตือนความผิดปกติไปยังแอปพลิเคชันไลน์
จากการศึกษาวิจัยพบว่าระบบรู้จำเสียงสามารถรับคำสั่งได้หลากหลาย
มีการส่งข้อความแจ้งเตือนไปยังผู้ที่เกี่ยวข้องได้ทันท่วงที
ผู้วิจัยได้ทำการทดสอบทั้งหมด 15 ครั้ง
โดยใช้คำทั้งหมด 5 คำ คำละ 3 ครั้งและสามารถนำไปประยุกต์ใช้กับการตรวจสอบสถานการณ์ความผิดปกติในสถานศึกษาหรือองค์กรจัดการเกี่ยวกับความปลอดภัย
การวิจัยครั้งนี้มีวัตถุประสงค์เพื่อศึกษาและออกแบบตู้ควบคุม อุณหภูมิในการฟักไข่ไก่แบบกลับไข่อัตโนมัติเพื่อเป็นเครื่องมือ
การฟักไข่เหมือนการฟักไข่ตามธรรมชาติเพื่อลดปัจจัยที่ทาให้ เกิดความเสี่ยงเกี่ยวกับการฟักไข่ธรรมชาติเช่น แม่ไก่ทิ้งรังไม่ ยอมฟักไข่การถูกสัตว์ขโมยไข่ในรัง การทับซ้อนมากเกินไป การ เสียหายจากการเหยียบไข่แตกของแม่ไก่ปัจจัยเหล่านี้ทาให้ ประสิทธิภาพในการฟักไข่ลดลง
โดยตู้ฟักไข่อัตโนมัตินี้สามารถ ทาความร้อนเหมือนแม่ไก่ระบายอาศได้มีการพลิกไข่อัตโนมัติ
สามารถจัดการเพิ่มและลดอุณหภูมิได้ตามความเหมาะสม
โดย
เครื่องมือที่ใช้พัฒนาได้แก่บอร์ด Arduino Uno ใช้ควบคุม ความชื้น อุณหภูมิและการพลิกไข่มีการใช้node esp8266 ใน การเก็บข้อมูลไปยังฐานข้อมูล
และมีการแสดงผล ความชื้น อุณหภูมิการพลิกไข่วันที่เริ่มฟักไข่รายงานการฟักไข่ผ่านหน้า เว็บเพื่อความสะดวกในการติดตามและดูรายงานต่างๆของตู้ฟัก ไข่อุณหภูมิภายในตู้ฟักไข่แบบกลับไข่อัตโนมัติสามารถพลิกไข่ ได้อัตโนมัติโดยมุมของการพลิกไข่ที่เหมาะสมคือ 45 องศาจาก แนวดิ่งกลับไปมาและ พลิกทุกๆ 4 ชั่วโมง มีอุณหภูมิที่เหมาะสม เฉลี่ยอยู่ที่ 37.5 ºC อุณหภูมิแวดล้อม
งานวิจัยนี้มีวัตถุประสงค์เพื่อศึกษารูปแบบการเก็บบ่มที่ทำให้ปริมาณความชื้นของก้อนยางเหมาะสมต่อการผลิตยางธรรมชาติผสมกับยางสังเคราะห์ (MNR) ให้มีสมบัติตามเกณฑ์ที่กำหนด
และศึกษาปริมาณความชื้นสัมพัทธ์ที่มีอิทธิพลต่อปริมาณความชื้นของก้อนยางและปริมาณเนื้อยางแห้ง
ซึ่งจะส่งผลต่อปริมาณของเสียที่เกิดขึ้นในกระบวนการผลิต
""
""
""
""
การดำเนินการวิจัยเริ่มจากการศึกษาความชื้นสัมพัทธ์ ปริมาณเนื้อยางแห้ง สมบัติของยางก้อนถ้วย และสมบัติของยางแท่ง MNR  จากการเก็บบ่มแบบที่อากาศถ่ายเทได้สะดวกกับการเก็บบ่มแบบมีพลาสติกปกคลุม
จากนั้นจึงทำการเปรียบเทียบข้อมูลเพื่อหาค่าคุณสมบัติที่ดีที่สุด
""
""
""
""
ผลการศึกษา พบว่า การเก็บบ่มแบบมีพลาสติกปกคลุมจะให้ปริมาณเนื้อยางแห้งมากที่สุด คือ ร้อยละ 68.51
ฉะนั้นปริมาณความชื้นของก้อนยางจึงมีค่าร้อยละ 31.49 ที่ความชื้นสัมพัทธ์โดยรอบของบ่อเฉลี่ยร้อยละ 93 ช่วงเวลา 05.00 น. ในตำแหน่งท้าย
ในส่วนสมบัติของยางก้อนถ้วยที่ทำการเก็บบ่มแบบมีพลาสติกปกคลุม ณ ตำแหน่งท้ายในช่วงเวลา 05.00 น. มีค่าความอ่อนตัวเริ่มต้นของยางดีที่สุด คือ 45.7 และค่าดัชนีความอ่อนตัวของยาง อยู่ในเกณฑ์ที่กำหนด คือ 68.2
และจากการผลิตยางแท่ง MNR ด้วยยางก้อนถ้วยที่เก็บในตำแหน่งท้ายบ่อ มีสมบัติยางแท่งที่ดีอยู่ในเกณฑ์ที่กำหนดของบริษัทซึ่งอ้างอิงจากมาตรฐานยางแท่งไทย
และปัจจุบันยังสามารถลดปริมาณของเสียเหลือร้อยละ 0.63
โดยสามารถลดปริมาณของเสียได้ถึงร้อยละ 1
โครงการนี้มีวัตถุประสงค์
1) เพื่อพัฒนาแอปพลิเคชันออคเมนต์เต็ดเรียลลิตี้เรื่อง ระบบสุริยะ สำหรับนักเรียนที่บกพร่องทางการได้ยิน
2) เพื่อศึกษาความพึงพอใจของผู้ใช้แอปพลิเคชันออคเมนต์เต็ดเรียลลิตี้
กลุ่มตัวอย่างคือ ผู้เชี่ยวชาญ จำนวน 4 คน
เพื่อประเมินประสิทธิภาพแอปพลิเคชัน และนักเรียนที่บกพร่องทางการได้ยิน
โดยเลือกแบบเจาะจง จำนวน 5 คน จากโรงเรียนเศรษฐเสถียร
เพื่อศึกษาความพึงพอใจในการใช้งานแอปพลิเคชันที่สร้างขึ้น
ผลการวิจัยพบว่า 1) แอปพลิเคชันออคเมนต์เต็ดเรียลลิตี้เรื่อง ระบบสุริยะ สำหรับนักเรียนที่บกพร่องทางการได้ยิน
"ผู้เชี่ยวชาญพิจารณาประสิทธิภาพภาพรวมอยู่ในระดับมากที่สุด ( = 3.82, SD = 0.26) ด้านการออกแบบ ( = 3.80, SD = 0.25) ด้านเนื้อหา ( = 3.90, SD = 0.14) และด้านการใช้งาน ( = 3.75, SD = 0.31)"
2) การใช้แอปพลิเคชันออคเมนต์เต็ดเรียลลิตี้เรื่อง ระบบสุริยะ
"สำหรับนักเรียนที่บกพร่องทางการได้ยินพบว่า ภาพรวมการใช้งานมีความพึงพอใจอยู่ในระดับมาก ( = 3.50, SD = 0.15)"
"บทความนี้แนะนำแคลคูลัสควอนตัมอันดับเศษส่วนบางประเภท ได้แก่ แคลคูลัสเชิงผลต่าง, แคลคูลัส q  และแคลคูลัสฮาห์น"
โดยได้แสดงแนวคิดและการสร้างตัวดำเนินการของแต่ละแคลคูลัสควอนตัมอันดับเศษส่วน
"สารเอนแคปซูลแอนโทไซยานินจากเศษข้าวหอมนิล (Homnil, HN) เตรียมด้วยสารห่อหุ้มแบบผสมระหว่างมอลโตเด็กซ์ตริน เด็กซ์โตรสอิควิวาเลนซ์ 20 (maltodextrin dextrose equivalent 20, MD20) กับ อินนูลิน (inulin, IN) (MD20:IN) หรือเพคติน (pectin, PEC) (MD20:PEC)"
"อัตราส่วนสารสกัดต่อสารห่อหุ้มเท่ากับ 1:3  ทำแห้งแบบลูกกลิ้งคู่ (double drum drying technique, DD)"
พบว่าสารเอนแคปซูล MD20:IN มีประสิทธิภาพในการเอนแคปซูเลชัน ปริมาณแอนโทไซยานิน และความสามารถในการละลาย (95.36±2.55 g/100 g) มากกว่าสารเอนแคปซูล MD20:PEC
และการทำให้เปียกใช้ระยะเวลาสั้นกว่า
ลักษณะของอนุภาควิเคราะห์ด้วย X-ray diffractometer
ได้กราฟเป็นระฆังคว่ำ ฐานกว้าง
จุดพีคของกราฟมีค่า 2q เท่ากับ 18.47–19.96° ซึ่งเป็นอนุภาคแบบอสัณฐาน (amorphous)
เมื่อส่องกล้อง Scanning electron microscope กำลังขยาย 200 เท่า พบว่ารูปร่างของอนุภาคไม่สมมาตร (irregular shape) ขนาดไม่สม่ำเสมอและมีพื้นผิวเรียบ
การวิเคราะห์ด้วยเทคนิคฟูเรียร์ทรานฟอร์มอินฟราเรดสเปกโตรสโกรปี (FT–IR)
เพื่อศึกษาชนิดของหมู่ฟังก์ชันในสารประกอบ ซึ่งใช้วิเคราะห์การเกาะจับตัวกันระหว่างสารออกฤทธิ์สำคัญ (core) และสารห่อหุ้ม (carrier agents) พบว่าสารสกัดแอนโทไซยานินจากข้าวหอมนิล (non-encapsulated powder)
มีการเกาะกันระหว่างหมู่ของสารสกัดกับสารห่อหุ้ม
สารเอนแคปซูลทั้ง 2 ชนิด มีความคงตัวต่อความร้อนที่อุณหภูมิ 80 90 และ 100 องศาเซลเซียส ไม่แตกต่างกัน
แสดงให้เห็นว่าการเอนแคปซูเลชันช่วยห่อหุ้มสารสำคัญได้
งานวิจัยนี้เป็นการศึกษาผลิตภัณฑ์เส้นกวยจั๊บอุบลที่เสริมด้วยแป้งข้าวโพดข้าวเหนียวก่ำที่ระดับ ร้อยละ 0 5 10 และ15
จากการประเมินทางด้านประสาทสัมผัสที่ได้รับการยอมรับ คือ สูตรที่ร้อยละ 10 ซึ่งมีคะแนนทางด้านเนื้อสัมผัส (ความเหนียว) และความชอบโดยรวมในระดับสูง (7.20 และ7.37)
เมื่อเปรียบเทียบสูตรที่ระดับร้อยละ 5 และ15 และมีค่าใกล้เคียงกับสูตรควบคุม (Control)
การศึกษาคุณลักษณะทางกายภาพของเส้นกวยจั๊บอุบลเสริมแป้งข้าวโพดข้าวเหนียวก่ำที่ระดับ ร้อยละ 10 เปรียบเทียบกับสูตรควบคุม (Control)
พบว่า เส้นกวยจั๊บอุบลทั้ง 2 สูตร ไม่มีความแตกต่างอย่างมีนัยสำคัญทางสถิติ (p≤0.05) ของค่าความชื้น (2.51 และ 2.30% ตามลำดับ) และค่า Water activity (aw) (0.68 และ 0.79 ตามลำดับ) เมื่อพิจารณาค่าแรงดึงสูงสุดของเส้นกวยจั๊บ แสดงให้เห็นว่าสูตรเสริมแป้งข้าวโพดร้อยละ 10 มีค่าสูงกว่า (11.06 N)
เมื่อเปรียบเทียบกับสูตรควบคุม (9.24 N)
การเสริมแป้งข้าวโพดส่งผลให้มีปริมาณโปรตีน ไขมัน เถ้า อะไมโลส สารประกอบฟินอลิก
"สารต้านอนุมูลอิสระ และแอนโทไซยานิน มีแนวโน้มสูงกว่าสูตรควบคุม (3.40, 1.83, 1.20, 18.99%, 18.04 mgGAE/100 g, 31.70 mg/ml และ 44.37 mg ตามลำดับ)"
ดังนั้นจึงเหมาะในการเสริมคุณค่าทางสารอาหารให้กับผลิตภัณฑ์เส้นกวยจั๊บอุบลทดแทนสูตรดั้งเดิมที่ผู้บริโภคจะได้สารอาหารจำพวกคาร์โบไฮเดรตเป็นหลัก
ผลการทดลองการผ่าตัดเปิดช่องท้องปลายักษ์เพศผู้
โดยการผ่าตัดตำแหน่งท้องโดยมีรูปแบบการผ่าตัดที่แตกต่างกัน 3 รูปแบบ คือ แบบตัวไอ แบบตัวที และแบบตัวยู
เก็บข้อมูลการรักษาของบาดแผลในระยะเวลา 4 สัปดาห์
พบว่า การผ่าตัดเปิดบริเวณช่องท้องที่มีการรักษาบาดแผลดีที่สุด เป็นการผ่าตัดแบบรูปตัวไอ
ใช้ระยะเวลาในการรักษาบาดแผล  2 สัปดาห์
บาดแผลสามารถรักษาบาดแผลได้อย่างสมบูรณ์
พฤติกรรมการแสดงออกหลังจากการผ่าตัด ปลามีการว่ายน้ำอย่างปราดเปรียว
กินอาหารได้ดีหลังจากการผ่าตัดแล้ว 2 สัปดาห์
ร้อยละอัตราการรอดตายเท่ากับ 100
การปนเปื้อนของโลหะหนักในสิ่งแวดล้อมเป็นปัญหาสำคัญ
งานวิจัยนี้จึงมีจุดประสงค์เพื่อวิเคราะห์โลหะหนักในน้ำ ตะกอนดิน และปลาในลำน้ำลำปลายมาศ จังหวัดบุรีรัมย์
เก็บตัวอย่างน้ำ ตะกอนดินจำนวน 6 จุดๆ 3 ซ้ำ
เก็บตัวอย่างปลา
แยกอวัยะต่างๆ ของปลาได้แก่ เนื้อ ลำไส้ และเหงือก
ทำการวัดปริมาณโลหะหนักได้แก่ สังกะสี ทองแดง แคดเมียม และตะกั่ว
และเปรียบเทียบปริมาณโลหะหนักในส่วนต่างๆ ของปลา
จากการศึกษาพบปริมาณความเข้นข้นของสังกะสี ทองแดง แคดเมียม และตะกั่ว ในน้ำมีค่าตั้งแต่ 0.001-4.72 มก./ล. 0.0001-6.35 มก./ล. 0.0003-0.018 มก./ล. และ 0.005-7.07 มก./ล. ตามลำดับ ในตะกอนดินมีค่าตั้งแต่  1.98-19.44 มก./กก. 0.004-1.62 มก./กก. 1.01-1.77 มก./กก. และ 3.68-14.22 มก./กก. ตามลำดับ
โดยมีปริมาณโลหะหนักในน้ำมีค่าเกินเกณฑ์มาตรฐานกำหนดยกเว้นแคดเมียม
ในขณะที่โลหะหนักทั้ง 4 ชนิด ในดินตะกอนมีค่าไม่เกินเกณฑ์มาตรฐาน
ปริมาณการสะสมของโลหะหนักในอวัยวะส่วนต่างๆ ของปลาเรียงจากมากไปหาน้อย ได้แก่
สังกะสีและทองแดงพบใน เหงือก>ทางเดินอาหาร>เนื้อ แคดเมียมและตะกั่วพบใน ทางเดินอาหาร>เหงือก>เนื้อ
และพบว่าเนื้อของปลาทุกชนิดมีการสะสมโลหะหนักแคดเมียมและตะกั่วเกินเกณฑ์มาตรฐานกำหนด
ส่วนค่าการสะสมทางชีวภาพของโลหะหนักในปลา พบว่ามีค่าเรียงลำดับจากมากไปน้อยคือ แคดเมียม>สังกะสี>ตะกั่ว>ทองแดง
การปฏิบัติทางการเกษตรที่ดี (GAP) และการปฏิบัติที่ดีในกระบวนการผลิต (GMP) เป็นข้อกำหนดขั้นพื้นฐานที่ช่วยให้ผู้ผลิตผลิตสินค้าที่มีคุณภาพและตรงตามมาตรฐาน
การศึกษาในครั้งนี้ได้เลือกกลุ่มตัวอย่างแบบเจาะจงด้วยการส่งเสริมให้กลุ่มเกษตรกรผลิตยางเครปบางสีน้ำตาลเกรดพรีเมียมจากยางก้อนถ้วย GAP
โดยมีวัตถุประสงค์เพื่อจัดทำมาตรฐาน
วิเคราะห์ความคุ้มค่าทางเศรษฐศาสตร์
และสร้างมูลค่าเพิ่ม
ผลการศึกษาพบว่ายางก้อนถ้วยและยางเครป ได้รับการยกระดับเป็นมาตรฐานสินค้าเกษตร
และเพิ่มมูลค่าการผลิตยางก้อนถ้วยร้อยละ 21.93
การวิเคราะห์ความคุ้มค่าทางเศรษฐศาสตร์พบว่าการผลิตยางเครปบางสีน้ำตาลเกรดพรีเมียมมีค่า NPV มากกว่าศูนย์ BCR มากกว่า 1
แสดงถึงความคุ้มค่าต่อการลงทุน
ที่สำคัญรัฐบาลได้นำโครงการการขับเคลื่อนเศรษฐกิจฐานรากมาตรฐาน GAP และ GMP เป็นยุทธศาสตร์ของชาติที่สามารถสร้างมูลค่าเพิ่มรวมทั้งความยั่งยืนแก่เกษตรกรชาวสวนยาง
และเพื่อให้การขับเคลื่อนการปฏิบัติตามมาตรฐาน GAP และ GMP ได้นั้น ควรได้รับความร่วมมือทุกภาคส่วนทั้งภาคเกษตรกร ภาครัฐ และภาคเอกชน
กล้วยไม้เขากวางอ่อนเป็นกล้วยไม้กระถางขนาดเล็กในสกุลฟาแลนอปซีส
นิยมใช้เป็นพ่อพันธุ์ในการผลิตกล้วยไม้ลูกผสม
การผลิตกล้วยไม้เขากวางอ่อนโดยการผสมพันธุ์ตัวเอง
และผสมข้ามดอก
ใช้ดอกที่มีสี และลายของดอกแตกต่างกัน 4 แบบ ทั้งหมด 16 คู่ผสม
พบว่า สามารถผลิตกล้วยไม้เขากวางอ่อนลูกผสมที่สามารถติดฝักได้ทั้งหมด 8 คู่ผสม  และร้อยละการติดฝักเฉลี่ย 56.28
โดยเป็นลูกผสมที่เกิดจากการผสมตัวเอง 1 คู่ผสม  และผสมข้าม 7 คู่ผสม
อายุฝักแก่ของกล้วยไม้เขากวางอ่อนลูกผสมเฉลี่ย 141 วัน และขนาดฝักกว้างเฉลี่ย 1.0 เซนติเมตร และยาวเฉลี่ย 3.4 เซนติเมตร เมื่อนำเมล็ดกล้วยไม้เขากวางอ่อนลูกผสมทั้งหมด 8 คู่ผสม เพาะเลี้ยงบนอาหารแข็งสูตร Vacin and Went (1949) ที่เติมน้ำมะพร้าว 150 มิลลิลิตรต่อลิตร น้ำตาล 20 กรัมต่อลิตร และ pH 5.2  เพาะเลี้ยงในที่มืด ที่อุณหภูมิ 25±2 องศาเซลเซียส
พบว่า
เมล็ดของกล้วยไม้เขากวางอ่อนลูกผสมสามารถงอกเป็นโปรโตคอร์ม
เมื่อเพาะเลี้ยงเป็นเวลาเฉลี่ย 16 วัน  และโปรโตคอร์มสามารถเจริญเป็นต้นที่มีรากสมบูรณ์เมื่อเลี้ยงบนอาหารแข็งสูตรดัดแปลง Vacin and Went (1949) ที่เติมน้ำมะพร้าว 150 มิลลิลิตรต่อลิตร กล้วยหอม 100 กรัมต่อลิตร น้ำตาล 20 กรัมต่อลิตร ผงถ่าน 1 กรัมต่อลิตร และ pH 5.2  เพาะเลี้ยงเป็นเวลา 120 วัน ที่อุณหภูมิ 25±2 องศาเซลเซียส ให้แสง 16 ชั่วโมงต่อวัน
บทความวิชาการนี้มีวัตถุประสงค์เพื่อ นำเสนอแนวคิดเทคโนโลยีดิจิทัลรองรับการท่องเที่ยวเชิงสุขภาพ
ซึ่งภาคอุตสาหกรรมการท่องเที่ยวได้รับผลกระทบอย่างหนักจากสถานการณ์โควิด-19
ตลาดท่องเที่ยวปรับเปลี่ยนไปภายใต้วิถีปกติใหม่
จึงต้องหันมาใช้เทคโนโลยีดิจิทัลรองรับการบริการมากขึ้น
นักท่องเที่ยวสูงวัยเป็นกลุ่มนักท่องเที่ยวที่มีศักยภาพในการใช้จ่ายสูง
เป็นตลาดใหม่ที่มีศักยภาพสูงมากเนื่องจากเป็นตลาดที่มีคุณภาพ
เน้นการท่องเที่ยวและบริการที่มีคุณภาพดี
รูปแบบการท่องเที่ยวเชิงสุขภาพของไทยมี 2 รูปแบบ ได้แก่ 1) การท่องเที่ยวเชิงส่งเสริมเป็นวัตถุประสงค์หลักเพื่อมาดำรงรักษา ส่งเสริมสุขภาพโดยฉพาะ
และ 2) การท่องเที่ยวเชิงส่งเสริมสุขภาพเป็นวัตถุประสงค์รอง
โดยมีจุดมุ่งหมายเพื่อมาเที่ยวชมธรรมชาติ เที่ยวชมวัฒนธรรมอื่น ๆ ควบคู่กับการดูแลรักษาสุขภาพกายและสุขภาพจิต จากสถานการณ์โควิด-19
อุตสาหกรรมการท่องเที่ยวหลังจากนี้
จะต้องสร้างความเชื่อมั่นให้กับคนไทยในการเดินทางภายในประเทศไทยให้มากขึ้น
โดยเน้นที่กลุ่มนักท่องเที่ยวคุณภาพ
แม้จำนวนนักท่องเที่ยวจะลดลง
แต่เพิ่มมูลค่าการใช้จ่ายต่อคนให้มากขึ้น คำนึงถึงความปลอดภัยและความยั่งยืนด้านสิ่งแวดล้อม เทคโนโลยีดิจิทัลถูกนำมาประยุกต์ใช้เพื่อรองรับกับการปรับตัวด้านพฤติกรรมการท่องเที่ยวสมัยใหม่
โดยนำมาใช้เพื่อการวางแผนการท่องเที่ยว การประกอบการตัดสินใจ การเพิ่มความรู้ด้านการรักษาสุขภาพ
ซึ่งในปัจจุบันผู้สูงอายุได้หันมาสนใจในการใช้เทคโนโลยีมากขึ้น
แต่การนำเทคโนโลยีดิจิทัลมาใช้เพื่อส่งเสริมการท่องเที่ยวเชิงสุขภาพสำหรับผู้สูงอายุต้องคำนึงถึงการเปลี่ยนแปลงทางด้านสมรรถนะทางร่างกาย ตรงกับความต้องการในเนื้อหาที่เป็นการส่งเสริมสุขภาพอันเป็นประโยชน์และง่ายต่อการใช้งานกับผู้สูงอายุ
การศึกษามีวัตถุประสงค์เพื่อหาแนวทางการเสริมวิตามินซีและวิตามินอีในอาหารเพื่อเพิ่มอัตราการเจริญเติบโตและอัตรารอด
ใช้ปลากดเหลือง 120 ตัว อายุประมาณ 5 เดือน
ขนาดน้ำหนักเฉลี่ย 130–150 g ความยาวเฉลี่ย 18–25 cm
วางแผนการทดลองแบบสุ่มตลอด (CRD)
แบ่งการทดลองเป็น 4 กลุ่มทดลอง ๆ ละ 10 ตัว จำนวน 3 ซ้ำ ใช้ปลากดเหลือง 120 ตัว
"กลุ่มทดลองที่ 1 ไม่เสริมวิตามินในอาหาร (T1) กลุ่มทดลองที่ 2 เสริมวิตามินซี ระดับ 1,000 mg/kg (T2)"
"กลุ่มทดลองที่ 3 เสริมวิตามินอี ระดับ 500 mg/kg (T3) และกลุ่มทดลองที่ 4 เสริมวิตามินซี ระดับ 1,000 mg/kg ร่วมกับ วิตามินอี ระดับ 500 mg/kg(T4)"
พบว่าในสัปดาห์ที่ 4 ค่าน้ำหนักเพิ่มขึ้นเฉลี่ยต่อวัน
อัตราการเปลี่ยนอาหารเป็นเนื้อและอัตราการรอดตาย
กลุ่มทดลอง T2 T3 และ T4 มีความแตกต่างจาก T1 อย่างมีนัยสำคัญทางสถิติ (p<0.05)
ค่าคุณภาพน้ำระหว่างการทดลองทุกกลุ่มทดลองมีค่าปริมาณออกซิเจนละลายในน้ำ 4.10–4.90 g/l อุณหภูมิ 28.30–32.00°C และ ค่า pH 6.35–7.10 ค่าแอมโมเนีย 0–0.001 g/l
ดังนั้น
การเสริมวิตามินซีและวิตามินอีในอาหารส่งผลต่อการเพิ่มการเจริญเติบโตและอัตราการรอดตายของปลากดเหลืองระยะวัยรุ่นของกลุ่มทดลองได้
การวิจัยนี้เป็นการศึกษาและพัฒนาตัวแบบโครงข่ายประสาทเทียมหลายชั้นแบบแพร่ย้อนกลับสำหรับการพยากรณ์การเข้าศึกษาต่อของนักศึกษา
ภายใต้ปัจจัยที่มีอิทธิพลต่อการเพิ่มและลดของจำนวนนักศึกษาคณะเกษตรศาสตร์และเทคโนโลยี มหาวิทยาลัยเทคโนโลยีราชมงคลอีสาน วิทยาเขตสุรินทร์
การวิจัยนี้ใช้ข้อมูลประวัติของนักศึกษามาทำการวิเคราะห์คุณลักษณะนักศึกษาแต่ละคนเพื่อสร้างการเรียนรู้ให้กับโมเดล
การวิจัยนี้ใช้อัลกอริทึมในการเรียนรู้แบบมีผู้สอนและใช้โปรแกรม WEKA
โดยการวิจัยมีการดำเนินการ 2 ขั้นตอน
ขั้นแรกวิเคราะห์หาปัจจัยที่เหมาะสมที่ส่งผลต่อการเข้าเรียนของนักศึกษา
และ ขั้นที่สอง นำข้อมูลของปัจจัยในขั้นตอนแรกเข้าสู่โมเดลเพื่อสร้างการเรียนรู้ให้แก่โมเดล
สำหรับงานวิจัยนี้การเลือกหาโมเดลที่เหมาะสมกับการเรียนรู้ของข้อมูลพิจารณาจากการกำหนดโครงสร้างที่เหมาะสมและให้ค่าความถูกต้องที่ดีที่สุด
โดยการวิจัยได้แบ่งข้อมูลออกเป็น 2 ส่วน คือร้อยละ 70 ของข้อมูลใช้สำหรับการสร้างการเรียนรู้ให้กับโมเดล
และร้อยละ 30 ของข้อมูลใช้สำหรับการทดสอบโมเดล
นอกจากนี้โครงสร้างของโครงข่ายประสาทเทียมหลายชั้นแบบย้อนกลับมีโครงสร้างแบบ 8-19-2 และจำนวนรอบของการเรียนรู้เท่ากับ 500 รอบ
"ซึ่งผลของการทดสอบกับข้อมูลจำนวน 387 คน พบว่ามีค่า mean absolute error (MAE), root mean square error (RMSE) และค่าความถูกต้องเท่ากับ 0.2179, 0.3696, 82.74 เปอร์เซ็นต์ ตามลำดับ"
การพัฒนาวิธีการอนุบาลปลานิลในกระชังให้เจริญเติบโตด้วยการเสริมสารพรีไบโอติก ชนิดแมนแนนโอลิโกแซคคาไรด์ (mannan oligosaccharides
การวิจัยครั้งนี้มีวัตถุประสงค์เพื่อศึกษาปัจจัยที่มีความสัมพันธ์กับความรู้ด้านเทคโนโลยีเพื่อเกษตรกรรมยุคดิจิทัลของเกษตรกรรุ่นใหม่ภาคกลาง
โดยมีกลุ่มตัวอย่างคือ เกษตรกร young smart farmer ภาคกลาง จำนวน 169 คน
เก็บรวบรวมข้อมูลในปี พ.ศ. 2563 ก่อนสถานการณ์โควิด-19
โดยใช้แบบสอบถามเพื่อประเมิน
1) ความรู้เกี่ยวกับเทคโนโลยีเพื่อเกษตรกรรมยุคดิจิทัล
2) ศึกษาความสัมพันธ์ระหว่างปัจจัยส่วนบุคคล กับความรู้ด้านเทคโนโลยีเพื่อเกษตรกรรมยุคดิจิทัล
วิเคราะห์ข้อมูลโดยใช้สถิติค่าความถี่ ร้อยละ ค่าส่วนเบี่ยงเบนมาตรฐาน ค่าสูงสุด ค่าต่ำสุด และค่าเฉลี่ย
และหาค่าความสัมพันธ์ด้วยสถิติไคสแควร์
ผลการศึกษา พบว่าเกษตรกรที่ตอบแบบสอบถามเป็นเพศชาย อายุอยู่ในช่วง 41–55 ปี
จบการศึกษาระดับปริญญาตรี ร้อยละ 43.79 อยู่ในจังหวัดสิงห์บุรี ร้อยละ 18.34
"มีรายได้อยู่ในช่วง 100,001–250,000 บาทต่อปี ร้อยละ 30.77"
และระดับความรู้ด้านเทคโนโลยีที่นำมาประยุกต์ใช้ในการทำการเกษตรยุคดิจิทัลอยู่ในระดับน้อย
โดยเมื่อพิจารณาในแต่ละด้านของความรู้
พบว่า เกษตรกรส่วนใหญ่จะมีความรู้เกี่ยวกับพลังงานแสงอาทิตย์ (solar energy) (ค่าเฉลี่ย 2.67±1.03) อยู่ในระดับปานกลาง
ส่วนด้านของระบบสารสนเทศภูมิศาสตร์ (geographic information system
งานวิจัยนี้มีวัตถุประสงค์เพื่อพัฒนาเว็บแอปพลิเคชันประเมินราคาโทรศัพท์รับจำนำด้วยเทคนิคการเรียนรู้เชิงลึก
"เราได้รวบรวมข้อมูลนำเข้า จำนวน  4,026  ตัวอย่าง จาก 3 ระดับสภาพโทรศัพท์"
และสร้างตัวแบบจำลองการวิเคราะห์โดยใช้กระบวนการประมวลผลภาพร่วมกับ TensorFlow library ซึ่งเป็น Deep learning library
และใช้อัลกอริทึม convolutional neural network ซึ่งเป็นอัลกอริทึมที่เน้นใช้กับรูปภาพ
ผลลัพธ์ที่ได้จะพบว่า ตัวแบบจำลองมีค่าความถูกต้องด้านหน้าโทรศัพท์และด้านหลังมีค่าเท่ากับ 74.50% และ 82.90% ตามลำดับ
หลังจากนั้นได้นำตัวแบบจำลองนี้พัฒนาเป็นระบบ responsive web application
ด้วยการใช้เครื่องมือพัฒนาได้แก่โปรแกรม subline text  รวมถึงภาษา PHP และ JavaScript
เกมในประเทศไทยในปัจจุบันมีการเติบโต และขยายตัวขึ้นอย่างรวดเร็ว
"โดยเฉพาะเกมประเภทสยองขวัญและเอาตัวรอดเป็นเกมประเภทหนึ่งที่คนไทยพัฒนาจนเป็นที่ยอมรับต่อเวทีเกมในระดับโลก เช่น home sweet home, ARAYA เป็นต้น"
งานวิจัยนี้จึงได้แนวคิดที่จะเพิ่มความลุ้นระทึก ให้กับเกมสยองขวัญ
โดยนำเทคโนโลยีการรู้จำเสียง  มาเพิ่มความแปลกใหม่ ท้าทาย ที่ผู้เล่นจะต้องใช้ทักษะ ไหวพริบ และความจำในการท่องคาถาให้ถูกต้อง
เพื่อเอาชีวิตรอดอีกด้วย
ทั้งนี้จากผลการทดสอบการออกแบบ และความพึงพอใจในการใช้งาน ในด้านความสนุกสนาน  เพลิดเพลิน และคุณภาพของภาพ จากกลุ่มเป้าหมาย เพศหญิง และชาย อายุระหว่าง 18-25 ปี จำนวน 15 คน พบว่าผู้เข้าร่วมการประเมินมีความพึงพอใจมาก
โดยมีค่าคำนวณระดับความพึงพอใจเท่ากับ 4.47 และส่วนเบี่ยงเบนมาตรฐานเท่ากับ 0.34
งานวิจัยนี้มีวัตถุประสงค์เพื่อพัฒนาระบบแชทบอทสำหรับส่งเสริมการขายสินค้าโอทอปของวิสาหกิจชุมชนในจังหวัดประจวบคีรีขันธ์ผ่านสื่อสังคมออนไลน์
และเพื่อศึกษาความพึงพอใจของผู้ใช้งานแชทบอทในเว็บไซต์ เฟซบุ๊กเมสเซนเจอร์และไลน์ออฟฟิเชียลโดยเครื่องมือที่ใช้ในงานวิจัยมีดังนี้คือแชทบอทและแบบประเมินความพึงพอใจ
ประชากรกลุ่มตัวอย่างคือผู้ใช้งานอินเทอร์เน็ต
โดยเทคนิคการสุ่มตัวอย่างแบบเจาะจงจำนวน 401 ตัวอย่าง
แล้วทำการวิเคราะห์ข้อมูลทางสถิติด้วยค่าเฉลี่ย ค่าส่วนเบี่ยงเบนมาตรฐานและค่าร้อยละผลการวิจัย ในการพัฒนาระบบแชทบอทสำหรับขายสินค้าโอทอปของวิสาหกิจชุมชนในจังหวัดประจวบคีรีขันธ์
โดยมีความสามารถโต้ตอบกับลูกค้าดังนี้
ตอบคำถามเกี่ยวกับทักทาย นำเสนอสินค้า การสั่งซื้อสินค้าและแจ้งการชำระเงิน
และได้นำไปใช้ในเว็บไซต์ เฟซบุ๊กเมสเซนเจอร์ และไลน์ออฟฟิเชียลแล้วทำการประเมินความพึงพอใจทั้ง 3 แพลตฟอร์มใน 4 ด้านดังนี้
ด้านการรับรู้ถึงประโยชน์ความง่ายในการใช้งาน ความสะดวกสบายและการรับรู้คุณภาพของข้อมูล
พบว่าเฟซบุ๊กเมสเซนเจอร์กับไลน์ออฟฟิเชียล มีความพึงพอใจในภาพรวมอยู่ในระดับมากที่สุด ( = 4.45)
แสดงให้เห็นว่าการนำระบบแชทบอทมาช่วยตอบข้อคำถามเกี่ยวกับสินค้าทำให้เพิ่มช่องทางในการส่งเสริมการขายสินค้าได้เป็นอย่างดี
การการศึกษาวิจัยนี้มีวัตถุประสงค์
1) เพื่อพัฒนาระบบจองคิวรักษาสัตว์เลี้ยงออนไลน์และแจ้งเตือนผ่านไลน์ โรงพยาบาลสัตว์เมืองเอก (พัทยา)
2) เพื่อหาประสิทธิภาพของระบบที่พัฒนาขึ้น
และ 3) เพื่อประเมินความพึงพอใจของผู้ใช้ระบบที่พัฒนาขึ้น
วิธีดำเนินการวิจัยใช้วงจรการพัฒนาระบบ (SDLC)
และศึกษาทฤษฎีที่เกี่ยวข้อง
"โดยใช้ภาษา PHP, HTML5, CSS3 และ JavaScript"
ในการพัฒนาระบบ ใช้ Bootstrap ออกแบบส่วนต่อประสานกับผู้ใช้ (GUI)
และใช้ MySQL เป็นระบบจัดการฐานข้อมูล
"ผลประเมินประสิทธิภาพการทำงานของระบบโดยผู้เชี่ยวชาญในภาพรวม พบว่ามีประสิทธิภาพอยู่ในระดับมากทุกด้าน ได้แก่ functional test ( = 4.39, S.D.=0.39), functional requirement test ( = 4.33, S.D.=0.47), security test ( = 4.27, S.D.=0.28) และ usability test ( = 4.24, S.D.=0.34) ส่วนผลประเมินความพึงพอใจของผู้ใช้งานระบบด้านฟังก์ชันการทำงานของระบบในภาพรวม อยู่ในระดับมาก ( = 4.34, S.D. = 0.50) และด้านความสามารถการใช้งานของระบบในภาพรวมอยู่ในระดับมาก ( = 4.39, S.D. = 0.52)"
โครงงานนี้มีวัตถุประสงค์เพื่อ 1) ตรวจประเมินความสอดคล้องมาตรการรักษาความมั่นคงปลอดภัยสารสนเทศเทียบกับมาตรฐาน ISO/IEC 27001:2022 และการตรวจสอบช่องโหว่ทางเทคนิคของระบบปฏิบัติการและโปรแกรมแอพพลิเคชั่น บริษัท A
และ2) ศึกษาความพึงพอใจของผู้ใช้งานระบบ
โดยมีวิธีการศึกษา 10 ขั้นตอน
เครื่องมือที่ใช้ในการศึกษา ประกอบด้วย OpenVAS และแบบประเมินความพึงพอใจ
กลุ่มตัวอย่างที่ใช้ คือกลุ่มผู้ดูแลระบบ จำนวน 3 คน ได้มาด้วยวิธีการแบบเจาะจง
ผลการศึกษาพบว่า ตอบวัตถุประสงค์ที่ 1
และผลจากการประเมินความพึงพอใจโดยรวมอยู่ในระดับดี ได้ค่าเฉลี่ยรวมเท่ากับ 4.33 และค่าเบี่ยงเบนมาตรฐานเท่ากับ 0.57
"งานวิจัยนี้มีวัตถุประสงค์เพื่อสร้างตัวแบบสำหรับการคัดกรองผู้ป่วยโรคนิ่วในไต ด้วยภาพถ่าย CT Scan ของผู้ที่เข้ารับการวินิจฉัย จำนวน 6,454 ภาพ"
โดยนำมาวิเคราะห์ตามกระบวนการมาตรฐานการทำเหมืองข้อมูล
และใช้เทคนิคการจำแนกประเภทข้อมูลภาพ 4 เทคนิค สำหรับการสร้างตัวแบบและวิเคราะห์ประสิทธิภาพของตัวแบบในการจำแนกประเภทข้อมูลภาพ
จากนั้นใช้ค่าความแม่นมาทดสอบความแตกต่างของเทคนิคการจำแนกประเภทข้อมูลภาพด้วยสถิติ Welch Test ที่ระดับนัยสำคัญ 0.01
ผลการทดสอบพบว่า ค่าเฉลี่ยของความแม่นที่ได้จากเทคนิคการจำแนกประเภทข้อมูลภาพทั้ง 4 เทคนิค มีความแตกต่างกัน
ผู้วิจัยจึงได้ทำการทดสอบแบบพหุคูณด้วยวิธี Dunnett’s T3
พบว่าค่าเฉลี่ยของความแม่นของเทคนิคแต่ละคู่มีความแตกต่างกัน อย่างมีนัยสำคัญทางสถิติที่ระดับ 0.01
และเมื่อนำค่าประสิทธิภาพของการจำแนกประเภทข้อมูลภาพทั้ง 4 เทคนิคมาเปรียบเทียบกัน พบว่าเทคนิคที่ให้ค่าเฉลี่ยของประสิทธิภาพการจำแนกข้อมูลสูงที่สุดคือ เทคนิคเพื่อนบ้านใกล้ที่สุด ซึ่งมีค่าความแม่นเท่ากับ 92.64% ค่าประสิทธิภาพโดยรวมเท่ากับ 80.72% ค่าความไวเท่ากับ 76.84% และค่าจำเพาะเท่ากับ 96.34% ซึ่งเป็นเทคนิคที่มีความเหมาะสมสำหรับนำไปสร้างตัวแบบเพื่อคัดกรองความเสี่ยงผู้ป่วยที่มีโอกาสเป็นโรคนิ่วในไตเบื้องต้น
เพื่อลดภาระให้กับบุคลากรทางแพทย์ในการตรวจคัดกรอง
ทำให้การวินิจฉัยมีความรวดเร็วยิ่งขึ้น
งานวิจัยนี้นำเสนอการพัฒนาโมเดลที่ช่วยตรวจสอบระหว่างหมึกมีพิษบลูริงกับหมึกไม่มีพิษโดยประยุกต์ใช้เทคนิคการเรียนรู้เชิงลึกด้วยวิธีการเรียนรู้แบบมีผู้สอน
ข้อมูลรูปภาพที่นำมาใช้ในการทดลองโมเดลมีจำนวนทั้งสิ้น 200 ภาพ
แบ่งเป็นคลาสละ 100 ภาพและตั้งค่าการฝึกสอนจำนวน 10 รอบ
ผู้วิจัยได้ทำการทดลองโดยการเปรียบเทียบประสิทธิภาพของอัลกอริทึม 3 อัลกอริทึมคือ โครงข่ายประสาทเทียมแบบป้อนไปข้างหน้า โครงข่ายประสาทคอนโวลูชัน และ เครื่องเวกเตอร์ค้ำยัน
ผลการทดสอบประสิทธิภาพพบว่า โครงข่ายประสาทคอนโวลูชันให้ค่าประสิทธิภาพที่ดีกว่าโครงข่ายประสาทเทียมแบบป้อนไปข้างหน้าและเครื่องเวกเตอร์ค้ำยันในทุกมาตรวัดประสิทธิภาพ
โดยตัวโมเดลให้ค่าความถูกต้อง (Accuracy ) ร้อยละ 92.50  ค่าความเที่ยงตรง (Precision) ร้อยละ 100.00 ค่าระลึก (Recall) ร้อยละ 85.00  และ ค่าความถ่วงดุล (F1-score) ร้อยละ 91.89
โดยผลทดสอบประสิทธิภาพที่ได้มาจากชุดข้อมูลที่ใช้ในการทดสอบตัวโมเดล
การวิจัยครั้งนี้มีวัตถุประสงค์เพื่อ 1) เพื่อเปรียบเทียบประสิทธิภาพการจำแนกเพศปลาหางนกยูงจากภาพในมุมมองที่ต่างกันด้วยการใช้โครงข่ายประสาทเทียมแบบคอนโวลูชันเชิงลึก
และ 2) เพื่อทดสอบประสิทธิภาพการนับจำนวนปลาหางนกยูงด้วยการใช้เทคโนโลยีการประมวลผลภาพ
"โดยใช้ชุดข้อมูลภาพถ่ายปลาหางนกยูง จำนวน 19,665 ภาพ จากพื้นที่จริงในเขตอำเภอเมืองนครปฐม และอำเภอนครชัยศรี จังหวัดนครปฐม"
ประมวลผล
และวิเคราะห์ข้อมูลผ่านโปรแกรมภาษาไพทอนด้วยการใช้โครงข่ายประสาทเทียมแบบคอนโวลูชันเชิงลึก และเทคโนโลยีการประมวลผลภาพ
ผลการวิจัยพบว่าการจำแนกเพศปลาหางนกยูงจากภาพในมุมมองด้านข้าง ด้วยการใช้โครงข่ายประสาทเทียมแบบคอนโวลูชันเชิงลึก ได้ค่าความแม่นยำเฉลี่ยมากที่สุด mAP = 0.98 รองลงมาคือจากภาพถ่ายผสมทั้งมุมมองด้านบนและด้านข้าง และภาพถ่ายจากมุมมองด้านบน ตามลำดับ
เมื่อพิจารณาในรายละเอียดจะพบว่าภาพถ่ายปลางหางนกยูงด้านข้างจะได้ความแม่นยำดีที่สุด
เนื่องจากเป็นภาพที่เห็นลำตัว สี ครีบหาง ชัดเจนที่สุด และประสิทธิภาพการนับจำนวนปลาหางนกยูงด้วยการใช้เทคโนโลยีการประมวลผลภาพ
โดยใช้ชุดข้อมูลภาพถ่ายปลาหางนกยูงที่ได้จากการใช้แสงไฟจากหลอดไฟแอลอีดี มีค่ารากที่สองของความคลาดเคลื่อนเฉลี่ยกำลังสอง เท่ากับ 1.92 น้อยกว่าการใช้แสงจากธรรมชาติ
เนื่องจากสามารถถ่ายภาพได้ชัดเจน
และสามารถควบคุมปริมาณแสงได้ตลอดทุกช่วงเวลาตลอดทั้งวัน
ทั้งนี้ผลการวิจัยสามารถนำไปใช้บูรณาการเข้ากับฮาร์ดแวร์
เพื่อทำเป็นระบบในการจำแนกเพศ
และนับจำนวนปลาหางนกยูง
ซึ่งจะช่วยให้ผู้เลี้ยงปลาหางนกยูงสามารถคัดแยกเพศและนับจำนวนปลาหางนกยูงได้อย่างถูกต้อง รวดเร็ว และมีประสิทธิภาพต่อไป
บทความนี้นำเสนอระบบตรวจสอบสิ่งมีค่าในร้านอาหารที่ใช้เทคโนโลยี AI และกล้องเพื่อช่วยลูกค้าตรวจจับสิ่งของที่อาจจะลืมหรือหายไปในร้าน
รวมถึงเว็บไซต์สำหรับจองโต๊ะอาหารออนไลน์
เพื่อลดเวลารอคิวและเพิ่มความสะดวกสบายให้กับลูกค้า
ลูกค้าสามารถดูสิ่งของที่ระบบตรวจจับได้ผ่านเว็บไซต์
โครงการนี้มีวัตถุประสงค์เพื่อนำเทคโนโลยี AI มาเพิ่มประสิทธิภาพในการรักษาความปลอดภัย
โดยใช้ภาษา PHP ในการพัฒนาเว็บไซต์จองโต๊ะอาหาร และ MySQL ในการจัดการฐานข้อมูล
โมเดล AI ถูกเทรนด้วยเทคนิค Deep Learning จากเว็บไซต์ Roboflow
โดยโมเดลมีค่าความแม่นยำเฉลี่ย (Precision) ที่ 0.99616 และค่าความไวเฉลี่ย (Recall) ที่ 0.99726
จากนั้นทำการหาค่า F1-Score
พบว่าโมเดลสามารถระบุชนิดของสิ่งของได้ถูกต้องโดยเฉลี่ย 0.995 หรือ 99.5%
การวิจัยนี้มีวัตถุประสงค์เพื่อสกัดคุณลักษณะของภาพโดยใช้โครงข่ายประสาทแบบคอนโวลูชัน (Convolutional Neural Networks: CNNs)
เพื่อนำไปประยุกต์ใช้ในระบบค้นคืนรูปภาพตามเนื้อหา (Content-Based Image Retrieval: CBIR)
สำหรับการค้นคืนภาพอาคาร
"โดยใช้ภาพถ่ายอาคารต่างๆ ภายในมหาวิทยาลัยราชภัฏบุรีรัมย์จำนวน 513 ภาพ เป็นชุดข้อมูลทดสอบ โมเดล CNNs ที่ใช้ในการสกัดคุณลักษณะ ได้แก่ VGG16, VGG19 และ NasNetLarge"
โดยใช้ Cosine similarity
ในการวัดความคล้ายคลึงของภาพ
ผลการวิจัยพบว่า VGG19 ให้ผลลัพธ์ความแม่นยำในการค้นคืนภาพดีที่สุด รองลงมาคือ VGG16 และ NasNetLarge ตามลำดับ
แสดงให้เห็นว่า VGG19 สามารถสกัดคุณลักษณะของภาพอาคารได้อย่างมีประสิทธิภาพมากกว่า VGG16 และ NasNetLarge
อย่างไรก็ตาม NasNetLarge ยังคงมีข้อจำกัดในการสกัดคุณลักษณะภาพอาคาร
เนื่องจาก NasNetLarge มีความซับซ้อนของโครงสร้างสูงกว่า VGG16 และ VGG19
จึงทำให้ประสิทธิภาพในการสกัดคุณลักษณะภาพอาคารต่ำกว่า
บทความวิจัยนี้มีวัตถุประสงค์เพื่อศึกษาอิทธิพลของการติดตั้งวัสดุพรุนชนิดตาข่ายสเตนเลสที่ส่งผลต่ออุณหภูมิภายในเตาเผาถ่าน
โดยได้แบ่งการศึกษาออกเป็น 2 ขั้นตอน
ประกอบไปด้วย ขั้นตอนที่ 1 ทำการสร้างแบบจำลองทางคณิตศาสตร์เพื่อศึกษาลักษณะการไหลของอากาศภายในท่อนำความร้อนที่ติดตั้งวัสดุพรุนชนิดตาข่าย สเตนเลส
"จำนวนช่องว่างต่อหนึ่งนิ้ว (PPI) ที่ทำการวิเคราะห์ คือ 6, 10 และ 20"
"และมีการศึกษาระยะพิทช์ (LP) จำนวน 5 ระยะ ได้แก่ 10, 20, 30, 40 และ 50 เซนติเมตร"
ทำให้มีการวิเคราะห์รวมกรณีไม่ติดตั้งวัสดุพรุนทั้งหมด 16 กรณี
สำหรับขั้นตอนที่ 2 เป็นการทดลองเพื่อหาสมรรถนะการเผาถ่านของเตาถ่านแบบ 200 ลิตร
เมื่อมีการติดตั้งวัสดุพรุนชนิดตาข่ายสแตนเลส
จากการวิเคราะห์ด้วยแบบจำลองพบว่าการกระจายตัวของอากาศภายในท่อนำความร้อนที่ทำการติดตั้งวัสดุพรุนชนิดตาข่ายสเตนเลส
กรณี PPI 20 LP 50 มีลักษณะไหลทั่วผิวท่อและมีความเร็วน้อยกว่าท่อเปล่าที่ไม่ติดตั้งวัสดุพรุน
ส่งผลให้มีการทดลองเหลือเพียง 6 กรณีเท่านั้น
จากผลการทดลองได้ข้อที่น่าสนใจ คือ อุณหภูมิเฉลี่ยภายในเตามีค่าสูงสุด เท่ากับ 196.7 °C ซึ่งสูงกว่าเตาเผาถ่านที่ไม่ติดตั้งวัสดุพรุน ประมาณ 48 °C เกิดขึ้นที่กรณี PPI 20 LP 10
อย่างไรก็ตามกรณี PPI 10 LP 50 ใช้เวลาในการผลิตถ่านน้อยลงมากที่สุด คือ 42 นาที
เมื่อเทียบกับเตาเผาถ่านที่ไม่ติดตั้งวัสดุพรุนภายในท่อนำความร้อน รวมเวลาที่ใช้ทั้งหมด 5.58 ชั่วโมง
นอกจากนี้ยังพบว่าผลการเปรียบเทียบระหว่างการจำลองกับการทดลองมีค่าความคลาดเคลื่อนอยู่ในเกณฑ์ที่ยอมรับได้และจากข้อดีของวัสดุพรุนชนิดตาข่ายสเตนเลสมีคุณสมบัติช่วยการถ่ายเทความร้อน
ดังนั้นสามารถพัฒนาเตาเผาถ่านเพื่อใช้ในวิสาหกิจชุมชนได้
